<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Letsatsi la ho Qetela la Hlahlobo: <b>Lwetse 26, 2014</b></p>
    <p>SWYPE KA TUMELLO YA LAESENSE YA MOSEBEDISI YA DRAGON DICTATION</p>
    <p>ENA KE TUMELLANO YA MOLAO PAKENG TSA HAO (WENA KAPA MOKGAHLO O SEBEDISANG DITSHEBELETSO TSA SWYPE LE/KAPA DRAGON DICTATION) LE NUANCE COMMUNICATIONS, INC. (&quot;NUANCE&quot;). KA KOPO BALA MELAO E LATELANG KA KELOHLOKO.</p>
    <p>O LOKELA HO DUMELLANA LE MELAO YA TUMELLANO YA LAESENSE YA MOSEBEDISI ( &quot;TUMELLANO&quot; ) HO KENYA LE HO SEBEDISA SWYPE SOFTWARE LE/KAPA TSEBELETSO YA DRAGON DICTATION. KA HO TOBETSA KONOPO YA &quot;AMOHELA&quot;, O ITLAMA HO LATELA MELAO YA TUMELLANO ENA. HA WA LOKELA HO SEBEDISA SWYPE SOFTWARE KAPA TSHEBELETSO YA DRAGON DICTATION KA TSELA LEHA E LE EFE NTLE FELA HA O AMOHETSE MELAO LE DITHIBELO TSENA.</p>
    <p>Tshebeletso ya Swype software le Dragon Dictation e na le ditshebeletso tse itseng tsa mosebedisi/sefara tse dumellang basebedisi ba disebediswa ho laola ditshebeletso tse itseng tsa disebediswa tseo ka ho ngola, ka ditaelo tse buiwang, ho akaretsa, mme ho sa lekanyetswa ho bokgoni ba ho etsa hlama melaetsa e ngotsweng kapa ya imeile. Melao le dithibelo tse latelang di ho dumella ho kopisa, ho kenya le ho sebedisa Swype software, ho akaretsa le software leha e le efe e nngwe hape ya Swype e Nuance le bathoholetsi ba yone ba ka ho nehang yona, (&quot;Software&quot;), e e nang le mokgwa wa ho ngola le ho dumella basebedisi ho kena ditshebeletsong tsa sefara ya Dragon Dictation tse kentsweng sebakeng sa Nuance (&quot;Tshebeletso&quot;), le ditokomane tse tsamaisanang le yona tse fanweng ke Nuance bakeng sa ho sebedisa Software le Tshebeletso.</p>
    <p>1. <u>HO FUWA LAESENSE</u>. Nuance le bafani ba yone ba ho fa laesense e sa akaretseng dintho tsotlhe, e sa fetisetsweng ho ba bangwe, e ke keng ya bapiswa, e ke keng ya fetolwa, ka khouto ya sesebediswa fela, ho e kenya le ho e sebedisa ho Software mo Sesebedisweng seo, mo dinaheng le mo dipuong tse ho Software le Tshebetso jwalokaha e le teng ka baka la Nuance le bafani ba bona. &quot;Sesebediswa&quot; ke sesebediswa sa mmuso sa mmobaele jwalokaha se hlalositswe webosaeteng ya Nuance, ya <a href="http://www.nuancemobilelife.com">http://www.nuancemobilelife.com</a>, e ka ntlafatswang ke Nuance nako le nako. Hape o dumela le ho amohela hore Nuance e ka nna ya etsa dikopiso tse ding tsa Software, ho akaretsa empa ho sa lekanyetswa le dipuo, dikhiboto,, kapa didikishinari, le hore o ka sebedisa dikopi tsena tse ding ka tsa Software ka Software e o filweng mona fela, le hore tshebediso ya hao ya Software ena e nngwe e laolwa ke melao le dithibelo tsa Tumellano ena. O ikarabella ho patela dichelete tsa sekoloto sa hao le sa mokgahlo o mong (ka mohlala, Google, Amazon, Apple) se ka nnang sa fetoha nako le nako, ho ya ka hore o kopisitse le ho sebedisa Software le Tshebeletso jwang Nuance ha ya qobellwa ho khutlisa chelete leha e le efe e patetsweng mokgahlo o mong bakeng sa ho sebedisa ha hao Software kapa Tshebeletso jwalokaha ho bontshitswe Tumellanong ena. Hape o amohela le ho dumela hore Software le Tshebeletso di tla sebedisa neteweke ya hao e seng ya mohala ho romela le ho amohela boitsebiso, le hore motsamaisi wa hao wa mmobaele le mekgahlo e meng e ka nna ya ho patedisetsa airtime ya Software le Tshebeletso, boitsebiso le/kapa dichelete tsa tshebediso.</p>
    <p>2. <u>BOIKARABELO BA MONG&#39;LAESENSE</u>.</p>
    <p>2.1. <u>DITHIBELO</u>. Ha wa lokela ho (ntle ha o dumelletswe ka molao): (a) ho romela ditletlebo le ha e le dife tse iketsahallang kapa tse rekotilweng mabapi le Software kapa Tshebeletso ntle fela ha e dumelletswe ka se ngotsweng ho tswa ho ba Nuance; (b) ho sebedisa Software le Tshebeletso e se mabakeng a hao; (c) ho kena Tshebeletsong ka software kapa ka mokgwa o mong ntle ho Software; ho rekisa, ho adima, ho fana ka laesense, ho phatlalatsa; (d) kopisa, ho hlama bocha, ho phahlalatsa, kapa ka mokgwa leha e le ofe ho hatisa Software, e feletse kapa karolo ya yone; (e) rekisa, adima, ho fana ka laesense, ho aba, ho fana, ho fetisa kapa ho beha ditokelo leha e le dife ho Software ena, e felletse kapa karolo ya yone; (f) fetola, ho fetisa, ho fetolela, kapa ho etsa mesebetsi e meng ya Software kapa Tshebeletso; (g) ho qhaqha, ho fetola kapa ho leka ho fumana, ho hlama bocha, ho hlatholla kapa ho batla khouto, mehopolo e potetseng, kapa dipalopalo tsa Software kapa Tshebeletso ka tsela leha e le efe; (h) ho tlosa ditsebiso leha e le dife tsa moqapi, dileibole kapa matshwao a Software; kapa (i) ho sebedisa Software ka mabaka a ho e bapisa le dihlahiswa tse etswang ke mekgahlo e meng.</p>
    <p>3. <u>DITOKELO TSA BOQAPI</u>.</p>
    <p>3.1. <u>SOFTWARE LE TSHEBELETSO</u>. Nuance le bafani ba dilaesense ba na le ditshwanelo tsohle, maemo, le kgahleho ho Software ho akaretsa, mme ho sa lekanyetswa, le ditshwanelo tse ding tse bonalang hantle, tshwanelo ya ho kopisa, lekunutu la kgwebo, letshwao la kgwebo le ditshwanelo tse dingwe tsa bohlale tse tsamaisaang le hona, mme ba tla dulang ba na le maemo ditshwanelong tsena ke ba ha Nuance le/kapa bafani ba yona ba dilaesense. Ho kopisa Software o sa dumellwa kapa ho hloleha ho latela dithebelo tse ka hodimo, ho tla fella ka ho fediswa ha Tumellano ena, le dilaesense tsohle tse fanweng, hape baha Nuance le maloko ohle a yone a kgwebo ba tla fuwa tshwanelo yohle ya molao ya ho lokisa ho senyehileng.</p>
    <p>3.2. <u>SOFTWARE YA MOKGAHLO O MONG</u>. Software e ka ba le software ya mokgahlo o mong e e hlokang ditsebiso le/kapa melao le dithibelo tse ding. Ditsebiso le/kapa melao ena le dithibelo tsa mokgahlo o mong di ka fumanwa ho <a href="http://swype.com/attributions">http://swype.com/attributions</a> mme di entswe karolo ya Tumellano eno le ho kenyelletswa ho yona. Ka ho amohela Tumellano ena, hape o dumela hore o amohela le melao le dithibelo tse ding haeba di le teng.</p>
    <p>3.3. <u>BOITSEBISO BA PUO LE BOITSEBISO BA LAESENSE</u>.</p>
    <p>(a) <u>BOITSEBISO BA PUO</u>. E le karolo ya ho sebedisa ha Hao Software ena, Nuance le bomphato ba yone ba phuta le ho sebedisa Boitsebiso ba Laesense, jwalokaha ho hlalositswe ka tlase, ho netefatsa laesense ya Hao ho Software, ho akaretsa le ho hlama, ho aha le ho ntlaftsa dihlahiswa tsa bone le ditshebeletso. Ka ho amohela melao le dithibelo tsa Tumellano ena, o dumela hore Nuance e ka nka le ho sebedisa Boitsebiso ba Laesense e le karolo ya ho sebedisa ha Hao Software, le hore Boitsebiso bona ba Laesense bo tla sebediswa fela ke Nuance kapa mekgahlo e meng e sebetsang tlasa tataiso ya Nuance, ho latella ditumellano tsa lekunutu, ho akaretsa le ho hlama, ho aha le ho ntlafatsa temohisiso ya puo le dikarolong tse ding tsa Tshebeletso, le ditshebeletso le dihlahiswa tse ding tsa Nuance. Nuance e ka se sebedise dikarolo tsa boitsebiso ho Boitsebiso leha e le bofe ba Puo ka mabaka leha e ka ba afe ha e se fela a hlalositsweng ka hodimo. &quot;Boitsebiso ba Puo&quot; bo bolela difaele tsa mantswe, mengolo e amanang le hona le difaele tsa log tse o fanang ka tsona ka tlase mona kapa tse hlamuweng mabapi le Tshebeletso. Boitsebiso ba Puo leha e le bofe bo a fanang ka bona bo tla bolokwa e le lekunutu mme bo ka bolelwa ke Nuance, haeba ho hlokahala, ho finyella dihloko tsa molao kapa tsa tsamaiso, jwaloka ha lekgotla la dinyeo le laela jwalo kapa setheo sa mmuso kapa molao, kapa ha ho hlokahala hore ho etswe thekiso, kamahanyo kapa tshebedisana le mokgahlo o mong ke Nuance.</p>
    <p>(b) <u>BOITSEBISO BA LAESENSE</u>. E le karolo ya ho sebedisa ha Hao Software ena, Nuance le bomphato ba yone ba phuta le ho sebedisa Boitsebiso ba Laesense, jwalokaha ho hlalositswe ka tlase. O dumela hore Nuance e ka nka le ho sebedisa Boitsebiso ba Laesense e le karolo ya ho sebedisa ha Hao Software le Tshebeletso. Boitsebiso bona ba Laesense bo sebedisetswa ho thusa N fela ke Nuance kapa mekgahlo e meng e sebetsang tlasa tataiso ya Nuance, ho latella ditumellano tsa lekunutu, ho netefatsa laesense ya Hao ho Software. Boitsebiso ba Laesense bo nkiwa e se ba botho, hobane Boitsebiso ba Laesense bo ka tsela ya hore motho ase be le kamano e tobileng le batho. &quot;Boitsebiso ba Laesense&quot; bo bolela boitsebiso ka Software le sesebediswa sa Hao, ka mohlala: mofuta wa sesebediswa, nomoro ya mofuta, pontsho, ID ya sesebediswa, aterese ya IP, le tshedimosetso e e tshwanang.</p>
    <p>(c) O utlwisisa hore ha o amohela Tumellano ena, o dumela hore ho nkuwe le hore ho sebediswe Boitsebiso ba Laesense le Boitsebiso ba Tshebediso, ho akarelletsa le hore bo fetisetswe ho United States le/kapa dinaha tse ding ho bolokwa le ho sebediswa ke Nuance, bomphato ba bona le mekgatlho e meng.</p>
    <p>(d) Boitsebiso ba Laesense le Boitsebiso ba Tshebediso ke tsa pholisi ya lekunutu ya Nuance. Ho bona boitsebiso bo eketsehileng bona pholisi ya lekunutu ya Nuance ho <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>TSHEHETSO</u>. Ho phethahatsa mosebetsi wa ho hlahloba le ho leka Software le Tshebeletso, Mong wa Laesense a ka sheba dipotso tse botswang hangata tsa Nuance <a href="http://www.nuancemobilelife.com">http://www.nuancemobilelife.com</a>. Ho bona tshehetso, Mong wa Laesense a ka kopa tshehetso e jwalo ka webosaete e ka hodimo, le ka ho ba teng ha basebeletsi ba Nuance, Nuance e ka fana ka ditshebeletso tsa tshehetso tse kgonehang ka fax, imeile kapa hore Mong wa Laesense o haellwa ke le/kapa ho hlalosetswa mesebetsi le dipopeho tsa Software le Tshebeletso. Tshehetso ya Nuance e tla arabela dipotso tsa hao dihoreng tse 48 tsa kgwebo (ho sa akarelletswe mafelobeke le matsatsi a phomolo a molao/khampani).</p>
    <p>5. <u>HO ITOKOLLA LE DIWARANTI</u>. O DUMELA HORE NUANCE LE BAFANI BA YONE BA DILAESENSE LE BAFANA KA DITHOTO BA FANA KA SOFTWARE LE TSHEBELETSO E O HO DUMELLANG HORE E SEBEDISWE KE WENA FELA LE TSHEBEDISO YA SOFTWARE LE TSHEBELETSO. KA HONA, O DUMELA HO NKA MEHATO YOHLE LE TSHIRELETSO E HLOKAHALANG HO SIRELETSA BOITSEBISO BA HAO LE DITSAMAISO HORE DI SE KA LAHLEHE KAPA HO SENYEHA. NUANCE, BAFANI LE BAABI BA YONA BA DILAESENSE BA FANA KA SOFTWARE LE TSHEBELETSO &quot;JWALOKHA E LE JWALO,&quot; KA DIPHOSO TSA YONE, NTLE HO WARANTI YA MOFUTA LEHA E LE OFE. HO YA BOHOLENG BO DUMELLWANG KE MOLAO O LOKETSENG, NUANCE LE BOMPHATO BA ONA BA ITOKOLLA KA HO TOBA HO POLELO LE HA E LE EFE KAPA HO UTLWALANG E KA KE POLELO YA DIWARANTI, HO AKARETSA EMPA HO SA LEKANYETSWA LE DIWARANTI DIFENG FELA TSA KGWEBO, HO HLOMELLWA BAKENG SA LEBAKA LE ITSENG, KAPA HO SE KGORELETSWE.</p>
    <p>6. <u>TEKANYETSO YA BOIKARABELO</u>. HO YA BOHOLENG BO DUMELLWANG KE MOLAO O SEBETSANG, HA HO KA MOHLA MO NUANCE, BOMPHATO BA YONA, BAOFISIRI, BATSAMAISI, LE BASEBELETSI, KAPA BAFANI BA DILAESENSE BA TLA IKARABELLANG BAKENG SA KETSAHALO E TOBILENG, E SA TOBANG, E KGETHEHILENG, YA TSHOHANYETSO, YA DIPHELLO KAPA YA TSHENYO YA MOHLALA, HO AKARETSA EMPA HO SA LEKANYETSWA, DITSHENYEHELO KA BAKA LA HO LAHLEHELWA KE POROFETE, HO LAHLEHELWA KE BOITSEBISO, TAHLEHELO YA TSHEBEDISO, TSITISO KGWEBONG, KAPA TSHENYEHELO YA INSHORENSE, E E BAKWANG KE HO SEBEDISA SOFTWARE KAPA TSHEBELETSO, LEHA SENA SE BAKWA KE ENG, TLASA MOHOPOLO LEHA E LE OFENG WA BOIKARABELO, LEHA E LE KGOTHATSO KAPA MO HO NKWANG HORE HO NE HO BONALA HO TLA BA LE MATHATA.</p>
    <p>7. <u>BOTELELE BA TUMELLANO LE HO KGAOTSA</u>. Tumellano ena e qala ha o amohela melao le dithibelo tsa Tumellano ena mme e fela ha o e kgaotsa. Nuance e ka kgaoletsa Tumellano ena, le/kapa dilaesense tse filweng, nako leha e le efe ha ho bonala ho hlokahala, le ha ho na le lebaka le ha le seyo, ka ho ho tsebisa hore Tshebeletso e felletswe ke nako kapa e kgaoleditswe. Tumellano ena e tla kgaotsa hanghang ha o ka tlola melao le dithibelo leha e le dife. Ha e kgaotsa, o tla kgaotsa hanghang ho e sebedisa, mme o tla phumola dikhophi kaofela tsa Software.</p>
    <p>8. <u>TUMELLANO YA THOMELO</u>. O emela le ho etsa waranti ya hore (i) Ha o mo naheng e ka tlasa Mmuso wa U.S., kapa e Mmuso wa U.S. e e nkang jwaloka naha e &quot;tshehetsang dirukguhli&quot;; le (ii) Ha o lenaaneng la Mmuso wa U.S. la batho ba dithibetsweng kapa ba sa amohelweng.</p>
    <p>9. <u>MATSHWAO A KGWEBO</u>. Mekgahlo e meng ya matshwao a kgwebo, mabitso a kgwebo, mabitso a dihlahiso le matshwao a teng (&quot;Matshwao a Kgwebo&quot;) a a leng teng kapa a a sebediswang ho kapa ho Software ke matshwao a kgwebo kapa matshwa a ngodisitsweng a beng ba ona, mme ho sebediswa ha Matshwao ana a Kgwebo ho tla thusa beng ba ona. Ho sebedisa Matshwao ana a Kgwebo ho bolela tshebedisano empa ha ho bolele hore: (i) Nuance e ikamahanya le khamphani eo, kapa (ii) puello kapa kamohelo ya khamphani eo ya Nuance le dihlahiswa kapa ditshebeletso tsa yone.</p>
    <p>10. <u>MOLAO O BUSANG</u>. Tumellano ena e tla lalwa ke melao ya Commonwealth of Massachusetts, United States of America, ho sa natse hore e hohlana le melaometheo ya ona, mme mona o ipha tlasa taolo ya makgotla a nyeo a federale le mmuso mabapi le ho se utlwane ho ho ka bang teng Tumellanong ena. Tumellano ena e ke ke ya laolwa ke United Nations Convention of Contracts ya International Sale of Goods, tshebeletso e hlalositsweng hantle hore ha ya akarelletswa.</p>
    <p>11. <u>MELAO E KA FETOHA</u>. O amohela le ho dumela hore Nuance e ka nna ya fetola melao le dithibelo tsa Tumellano ena neng kapa neng ka mora ho ho fa tsebiso e lekaneng mo sesebedisweng sa Hao. Ha o sa dumellane le diphetoho tseo tsa Tumellano ena, pheko fela ke ho kgaotsa ho sebedisa Software le Tshebeletso. Ho tswelapele o sebedisa karolo leha e le efe ya Software kapa Tshebeletso ka mora hore Nuance e ho nehe tsebiso e lekaneng ka phetoho ena ho tla nkuwa e le ha o dumela le ho amohela phethoho eo.</p>
    <p>12. <u>MELAO KA KAKARETSO</u>. Ha wa lokela ho fana kapa ho fetisetsa ditokelo kapa maikarabelo leha e le afe tlasa Tumellano ena pele o fumana tumello e ngotsweng ya Nuance. Tumellano ena ke tumellano e feletseng pakeng tsa hao le Nuance, mme e feta dipuisano leha e le dife kapa dipapatso mabapi le Software. Haeba karolo e itseng ya Tumellano ena e nkuwa e sa sebetse kapa e sa kgone ho kenngwa tshebetsong, karolo eo e tla sekasekwa hape ho ya boholeng bo hlokahalang ho phekola bothata bona ba ho se sebedise, mme karolo e setseng ya Tumellano ena e tla tswela pele ka ho feletseng. Ho hloleha ha Nuance ho sebedisa kapa ho kenya tshebetsong tokelo leha e le efe kapa tokisetso ya Tumellano ena ho ke ke ha etsa hore tokelo eo kapa tokisetso eo e se ka ya sebetsa. Dikarolo 2, 3, 5, 6, 7, 9, 10 le 12 tsa Tumellano ena di keke tsa anngwa ke letsatsi la ho fellwa ke nako kapa la ho kgaoletswa ha Tumellano ena.</p>
 </body>
</html>
