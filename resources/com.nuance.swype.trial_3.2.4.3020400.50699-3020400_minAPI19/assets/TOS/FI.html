<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT: PALVELUEHDOT</b></p>
    <p><b>TÄMÄ ON LAILLISESTI SITOVA SOPIMUS KÄYTTÄJÄN JA NUANCE COMMUNICATIONS, INC:N (&quot;NUANCE&quot;) JA/TAI SEN EDUSTAMAN TYTÄRYHTIÖN, NUANCE COMMUNICATIONS IRELAND LIMITEDIN, VÄLILLÄ. TUTUSTU SEURAAVIIN EHTOIHIN.</b></p>
    <p><b>SWYPE CONNECT -PALVELUN (&quot;SWYPE CONNECT&quot;) KÄYTTÖ, MUKAAN LUKIEN LATAAMINEN, ASENTAMINEN JA OHJELMISTOJEN KÄYTTÖ SWYPE CONNECTIN KAUTTA, EDELLYTTÄÄ, ETTÄ KÄYTTÄJÄ HYVÄKSYY SWYPE CONNECTIN PALVELUEHDOT (&quot;SOPIMUS&quot;). NAPSAUTTAMALLA HYVÄKSY-PAINIKETTA KÄYTTÄJÄ SITOUTUU NOUDATTAMAAN TÄMÄN SOPIMUKSEN EHTOJA. KÄYTTÄJÄ EI VOI KÄYTTÄÄ SWYPE CONNECTIA TAI LADATA, ASENTAA TAI KÄYTTÄÄ MITÄÄN OHJELMISTOA SWYPE CONNECTIN KAUTTA, ELLEI HÄN OLE HYVÄKSYNYT NÄITÄ PALVELUEHTOJA.</b></p>
    <p>Swype Connect -palvelu on Nuancen puolesta tarjottu palvelu, jonka avulla Nuance voi tarjota käyttäjälle tiettyjä palveluja laitteelta, johon Swype Platform on asennettu. Kun käyttäjä suostuu antamaan Nuancelle jäljempänä määritettyjä käyttöoikeus- ja käyttötietoja Swype Connectia käyttäessään, Nuance voi toimittaa päivityksiä, parannuksia, lisäkieliä tai lisäosia (&quot;ohjelmisto&quot;) käyttäjän laitteeseen asennettuun Swype Platform -ohjelmistoon. Seuraavat yleiset ehdot säätelevät Swype Connect -palvelun käyttöä ja sallivat ohjelmiston sekä Nuancen Swype Connect -sopimuksen mukaisesti sen mukana toimittamien asiakirjojen lataamisen, asennuksen ja käytön jäljempänä määritetyn mukaisesti.</p>
    <p>1. <u>KÄYTTÖOIKEUS</u>. Nuance ja sen jälleenmyyjät myöntävät käyttäjälle peruutettavan, rajoitetun lisenssin vain objektikoodimuodossa ohjelmiston asennusta ja käyttäjän henkilökohtaista käyttöä varten yksittäisessä laitteessa. Lisenssi ei ole yksinomainen eikä sitä voi siirtää tai alilisensoida. Käyttäjä voi asentaa ohjelmiston ja käyttää sitä vain, jos hänellä on luvallinen Swype Platform -ohjelmiston nykyinen versio, jota päivitetään tai parannetaan. Käyttäjä voi asentaa ja käyttää muita kieliä tai lisäosia, jotka ovat hänen saatavillaan Swype Connectin kautta, yksinomaan Swype Platform -ohjelmiston yhteydessä.</p>
    <p>2. <u>RAJOITUKSET</u>. Käyttäjä ei saa (paitsi lain sallimissa rajoissa): (a) käyttää ohjelmistoa muuhun kuin henkilökohtaiseen tarkoitukseen; (b) kopioida, jäljentää, jakaa tai muulla tavoin toisintaa ohjelmistoa kokonaan tai osittain; (c) myydä, vuokrata, lisensoida, alilisensoida, jakaa, luovuttaa, siirtää tai muutoin myöntää mitään ohjelmiston käyttöoikeuksia kokonaan tai osittain; (d) muuttaa, muuntaa, kääntää tai luoda ohjelmistoon perustuvia töitä; (e) takaisinkääntää, purkaa, takaisinmallintaa tai muulla tavoin yrittää johtaa, rekonstruoida, tunnistaa tai selvittää mitään ohjelmiston lähdekoodia, taustalla olevia ideoita tai algoritmeja millään tavalla; (f) poistaa ohjelmistosta mitään omistusoikeutta koskevia ilmoituksia, tarroja tai merkintöjä tai; (g) käyttää palvelua vertailutarkoituksiin tai vertailukohteena kolmansien osapuolten valmistamiin tuotteisiin tai palveluihin.</p>
    <p>3. <u>OMISTUSOIKEUDET</u>.</p>
    <p>3.1. <u>OHJELMISTO</u>. Nuance ja sen lisenssinantajat omistavat kaikki oikeudet, omistusoikeudet ja intressit ohjelmistoon mukaan lukien kaikki patentit, tekijänoikeudet, liikesalaisuudet, tavaramerkit ja muut immateriaalioikeudet ja niihin liittyvät oikeudet, näihin kuitenkaan rajoittumatta. Kaikki sellaiset omistusoikeudet kuuluvat yksin Nuancelle ja/tai sen lisenssinantajille. Ohjelmiston luvaton kopiointi tai edellä esitettyjen rajoitusten laiminlyönti johtaa automaattisesti tämän sopimuksen ja sen nojalla myönnettyjen käyttöoikeuksien irtisanomiseen sekä sallii Nuancelle ja sen tytäryhtiöille oikeudellisen ja oikeudenmukaisen korvauksen.</p>
    <p>3.2. <u>KOLMANNEN OSAPUOLEN OHJELMISTOT</u>. Ohjelmisto voi sisältää kolmannen osapuolen ohjelmistoja, jotka edellyttävät ilmoituksia ja/tai lisäehtoja. Tällaiset vaaditut kolmannen osapuolen ohjelmistoja koskevat ilmoitukset ja/tai lisäehdot sijaitsevat täällä: <a href="http://swype.com/attributions">swype.com/attributions</a> ja ne sisältyvät viitteenä tähän sopimukseen ja muodostavat sen osan. Hyväksymällä tämän sopimuksen käyttäjä hyväksyy myös siihen mahdollisesti sisältyvät lisäehdot.</p>
    <p>3.3. <u>KÄYTTÖOIKEUDET JA KÄYTTÖTIEDOT</u>.</p>
    <p>(a) <u>KÄYTTÖOIKEUSTIEDOT</u>: Ohjelmiston käytön osana Nuance ja sen tytäryhtiöt keräävät ja käyttävät käyttöoikeustietoja alla määritellyllä tavalla vahvistaakseen käyttäjän käyttöoikeuden ohjelmistoon ja laatiakseen tuotteita ja palveluita sekä kehittääkseen ja parantaakseen niitä. Hyväksymällä tämän sopimuksen ehdot käyttäjä vahvistaa ymmärtäneensä ne ja antaa Nuancelle luvan kerätä käyttöoikeustietoja käyttäjän ohjelmiston käytön osana. Tällaisia käyttöoikeustietoja käyttää vain Nuance tai Nuancen ohjeistamana toimivat kolmannet osapuolet salassapitosopimuksen mukaisesti vahvistaakseen käyttäjän käyttöoikeuden ohjelmistoon sekä kehittääkseen, koostaakseen ja parantaakseen Swype Connectia, ohjelmistoa ja muita tuotteita ja palveluita. &quot;Käyttöoikeustiedoilla&quot; tarkoitetaan ohjelmistoa ja käyttäjän laitetta koskevia tietoja, joita ovat esimerkiksi laitteen merkki, mallinumero, näyttö, laitetunnus ja IP-osoite.</p>
    <p>(b) <u>KÄYTTÖTIEDOT</u>: Ohjelmiston käytön osana Nuance ja sen tytäryhtiöt lisäksi keräävät ja käyttävät käyttötietoja alla määritellyllä tavalla kehittääkseen, koostaakseen ja parantaakseen tuotteita ja palveluita. Ottamalla ohjelmiston käyttöön käyttäjä antaa Nuancelle ja sen tytäryhtiöille luvan kerätä ja käyttää käyttötietoja. Käyttäjä voi milloin tahansa estää Nuancea keräämästä käyttötietoja ohjelmiston asetusten kautta. Tällöin Nuance ei enää kerää käyttäjän käyttötietoja. Hyväksymällä tämän sopimuksen ehdot käyttäjä vahvistaa ymmärtäneensä ne ja antaa Nuancelle ja sen tytäryhtiöille luvan kerätä käyttötietoja käyttäjän ohjelmiston käytön osana. Tällaisia käyttötietoja käyttää vain Nuance tai Nuancen ohjeistamana toimivat kolmannet osapuolet salassapitosopimusten mukaisesti kehittääkseen, koostaakseen ja parantaakseen Swype Connectia, ohjelmistoa ja muita tuotteita ja palveluita. Nuance ei käytä käyttötietoihin sisältyviä tietoelementtejä muuhun kuin edellä esitettyyn tarkoitukseen. Käyttötiedot katsotaan muiksi kuin henkilökohtaisiksi tiedoiksi, sillä ne ovat sellaisessa muodossa, että niitä ei voida suoraan yhdistää tiettyyn henkilöön. &quot;Käyttötiedoilla&quot; tarkoitetaan tietoja ohjelmistosta ja siitä, miten käyttäjä käyttää sitä. Näitä tietoja ovat esimerkiksi asetusten muutokset, laitteen sijainti, kielivalinta, näppäiltyjen merkkien polut, näppäiltyjen tai pyyhittyjen merkkien kokonaismäärä ja tekstin syöttönopeus.</p>
    <p>(c) Käyttäjä ymmärtää, että hyväksymällä tämän sopimuksen hän antaa luvan kerätä ja käyttää käyttöoikeus- ja käyttötietoja tässä määritetyn mukaisesti, mukaan lukien tietojen siirto Yhdysvaltoihin ja/tai muihin maihin Nuancen, sen tytäryhtiöiden ja valtuutettujen kolmansien osapuolten tallentamista, käsittelyä ja käyttöä varten.</p>
    <p>(d) Kaikki käyttäjän antamat käyttöoikeus- ja käyttötiedot säilyvät luottamuksellisina, ja tarvittaessa Nuance voi luovuttaa ne lakien ja säännösten vaatimusten täyttämiseksi esimerkiksi tuomioistuimen määräyksellä tai valtion laitokselle lain salliessa tai vaatiessa tai jos Nuance myydään tai sulautetaan toiseen yhtiöön. Käyttöoikeus- ja käyttötietoihin sovelletaan Nuancen kulloinkin sovellettavaa tietosuojakäytäntöä. Lisätietoja Nuancen tietosuojakäytännöstä on osoitteessa: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>VASTUUVAPAUTUSLAUSEKE</u>. KÄYTTÄJÄ HYVÄKSYY JA VAHVISTAA, ETTÄ NUANCE JA SEN TYTÄRYHTIÖT TARJOAVAT KÄYTTÄJÄLLE SWYPE CONNECTIN JA OHJELMISTON SELLAISENAAN MAHDOLLISINE VIKOINEEN JA ILMAN MINKÄÄNLAISTA TAKUUTA. NÄIN OLLEN KÄYTTÄJÄ HYVÄKSYY JA RYHTYY KAIKKIIN TARVITTAVIIN VARO- JA SUOJATOIMIIN TIETOJEN JA JÄRJESTELMIEN SUOJAAMISEKSI MENETYKSILTÄ TAI VAURIOILTA. SOVELLETTAVAN LAIN SALLIMISSA ENIMMÄISRAJOISSA NUANCE JA SEN TYTÄRYHTIÖT KIISTÄVÄT ERITYISESTI KAIKKI NIMENOMAISET TAI OLETETUT TAKUUT MUKAAN LUKIEN KAUPANKÄYNNIN KOHTEEKSI SOVELTUVUUTTA, KÄYTTÖTARKOITUKSEEN SOVELTUVUUTTA TAI OIKEUKSIEN LOUKKAAMATTOMUUTTA KOSKEVAT TAKUUT.</p>
    <p>5. <u>VASTUUN RAJOITUS</u>. SOVELLETTAVAN LAIN SALLIMISSA ENIMMÄISRAJOISSA NUANCE, SEN TYTÄRYHTIÖT, TOIMIHENKILÖT, JOHTAJAT JA TYÖNTEKIJÄT TAI SEN LISENSSINANTAJAT EIVÄT MISSÄÄN TAPAUKSESSA OLE VASTUUSSA MISTÄÄN SUORISTA, EPÄSUORISTA, ERITYISISTÄ, SATUNNAISISTA, VÄLILLISISTÄ TAI ESIMERKILLISISTÄ VAHINGOISTA, MUKAAN LUKIEN MUTTA RAJOITTUMATTA SEURAAVIIN: VOITTOJEN MENETYKSISTÄ AIHEUTUVAT VAHINGOT, TIETOJEN JA KÄYTÖN MENETYKSET, LIIKETOIMINNAN KESKEYTYKSET TAI KORVAUSTEN KUSTANNUKSET, JOTKA JOHTUVAT SWYPE CONNECTIN TAI OHJELMISTON KÄYTÖSTÄ, RIIPPUMATTA NIIDEN AIHEUTUMISTAVASTA JA VASTUISTA, VAIKKA TÄLLAISTEN VAHINKOJEN MAHDOLLISUUS OLISI OLLUT TIEDOSSA.</p>
    <p>6. <u>SOPIMUKSEN VOIMASSAOLO JA PÄÄTTYMINEN</u>. Tämä sopimus tulee voimaan, kun käyttäjä hyväksyy sopimuksen ehdot. Sopimus raukeaa päättyessään. Tämä sopimus päättyy automaattisesti, jos käyttäjä rikkoo sen ehtoja. Sopimuksen päättyessä käyttäjän on välittömästi lopetettava ohjelmiston käyttö ja poistettava kaikki sen kopiot sekä lopetettava Swype Connectin käyttö.</p>
    <p>7. <u>VIENTIRAJOITUKSET</u>. Käyttäjä vakuuttaa, että (i) hän ei oleskele missään Yhdysvaltain valtionhallinnon kauppasulun alaisessa maassa tai Yhdysvaltain hallituksen nimeämässä &quot;terroristeja tukevassa&quot; maassa (ii) hän ei kuulu Yhdysvaltain valtionhallinnon kieltämiin tai rajoittamiin tahoihin.</p>
    <p>8. <u>YHDYSVALTAIN VALTIONHALLINNON LOPPUKÄYTTÄJÄT</u>. Ohjelmisto on &quot;kaupallinen tuote&quot; (&quot;commercial item&quot;) Yhdysvaltain liittovaltion säännöstön (Code of Federal Regulations, CFR) 48 osaston 2.101 pykälässä annetun määritelmän mukaisesti. Se koostuu &quot;kaupallisesta tietokoneohjelmistosta&quot; (&quot;commercial computer software&quot;) ja &quot;kaupallisen tietokoneohjelmiston asiakirja-aineistosta&quot; (&quot;commercial computer software documentation&quot;) 48 osaston 12.212 pykälän mukaisessa merkityksessä. Mainitun 48 osaston 12.212 ja 227.7202-1227.7202-4 pykälien mukaisesti kaikki Yhdysvaltain valtionhallinnon loppukäyttäjät hankkivat ohjelmiston ainoastaan tässä määritetyin oikeuksin.</p>
    <p>9. <u>TAVARAMERKIT</u>. Swype Connectin tai ohjelmiston sisältämät tai niiden käyttämät kolmannen osapuolen tavaramerkit, kauppanimet, tuotenimet ja logot (&quot;tavaramerkit&quot;) ovat omistajiensa tavaramerkkejä tai rekisteröityjä tavaramerkkejä, ja tällaisten tavaramerkkien käytön on oltava tavaramerkkien omistajien hyödyn mukaista. Tällaisten tavaramerkkien käytön tarkoituksena on osoittaa yhteentoimivuutta, eikä niiden käyttö tarkoita, että (i) Nuance olisi yhteydessä tällaiseen yhtiöön (ii) Nuance kannattaisi tai hyväksyisi tällaista yhtiötä tai sen tuotteita tai palveluita.</p>
    <p>10. <u>SOVELLETTAVA LAKI</u>.</p>
    <p>Tämän sopimuksen soveltamisessa ja tulkinnassa noudatetaan käyttäjän ensisijaisen sijaintipaikan/maan lakeja seuraavan mukaisesti ottamatta huomioon lainvalintaperiaatteita ja soveltamatta Yhdistyneiden Kansakuntien yleissopimusta kansainvälistä tavaran kauppaa koskevista sopimuksista (The United Nations Convention on the International Sale of Goods). Osapuolet suostuvat rajoituksetta ja peruuttamattomasti yksinomaisen toimivallan soveltamiseen sekä jäljempänä lueteltujen käyttäjän sijaintipaikassa/maassa sijaitsevien oikeusistuimien sekä soveltuvan haasteen tiedoksiantotavan käyttöön.</p>
    <p>Käyttäjän ensisijainen sijaintipaikka/maa - Yhdysvallat, Kanada, Meksiko, Keski- ja Etelä-Amerikka, Taiwan tai Korea<br/>
    Sovellettava laki - Massachusettsin osavaltio, Amerikan Yhdysvallat<br/>
    Yksinomainen toimivalta ja oikeusistuimien sijaintipaikat - Massachusettsissa sijaitsevat Massachusettsin liittovaltion tai osavaltion oikeusistuimet<br/>
    </p>
    <p>Käyttäjän ensisijainen sijaintipaikka/maa - Australia tai Uusi-Seelanti<br/>
    Sovellettava laki - New South Wales, Australia<br/>
    Yksinomainen toimivalta ja oikeusistuimien sijaintipaikat - New South Walesissa sijaitsevat Australian New South Walesin oikeusistuimet<br/>
    </p>
    <p>Käyttäjän ensisijainen sijaintipaikka/maa - Intia tai Singapore<br/>
    Sovellettava laki - Singapore<br/>
    Yksinomainen toimivalta ja oikeusistuimien sijaintipaikat - Singaporessa sijaitsevat Singaporen oikeusistuimet<br/>
    </p>
    <p>Käyttäjän ensisijainen sijaintipaikka/maa - Kiina tai Hong Kong<br/>
    Sovellettava laki - Hong Kongin erityishallintoalue<br/>
    Yksinomainen toimivalta ja oikeusistuimien sijaintipaikat - Hong Kongissa sijaitsevat Hong Kongin erityishallintoalueen oikeusistuimet<br/>
    </p>
    <p>Käyttäjän ensisijainen sijaintipaikka/maa - Euroopan talousalue (ETA), Eurooppa, Lähi-Itä, Afrikka tai Venäjä<br/>
    Sovellettava laki - Irlanti<br/>
    Yksinomainen toimivalta ja oikeusistuimien sijaintipaikat - Dublin, Irlanti<br/>
    </p>
    <p>Käyttäjän ensisijainen sijaintipaikka/maa - Muu maailma<br/>
    Sovellettava laki - ** Amerikan Yhdysvaltojen Massachusettsin osavaltion lait, mikäli ne eivät ole pätemättömiä käyttäjän maassa sekä seuraavassa tapauksessa: mikäli jotkin edellä mainituista laista ovat päteviä kyseisessä maassa, niitä sovelletaan (ensimmäisenä luettelossa oleva on ensisijainen), muussa tapauksessa sovelletaan paikallista lakia.<br/>
    Yksinomainen toimivalta ja oikeusistuimien sijaintipaikat - ** Massachusettsissa sijaitsevat Massachusettsin liittovaltion tai osavaltion oikeusistuimet<br/>
    </p>
    <p>Huolimatta mistään tähän sopimukseen sisältyvästä seikasta, joka voidaan tulkita päinvastaiseksi, kummalla tahansa osapuolella on oikeus turvautua alustavaan tai väliaikaiseen oikeuskeinoon osapuolen asuin- tai sijaintimaassa liittyen mihin tahansa tässä sopimuksessa määritettyyn seikkaan.</p>
    <p>11. <u>EHTOJA VOIDAAN MUUTTAA</u>. Käyttäjä hyväksyy ja vahvistaa sen, että Nuance voi muuttaa tämän sopimuksen ehtoja ajoittain ja ilmoitettuaan muutoksista käyttäjälle hänen laitteensa välityksellä kohtuullisen hyvissä ajoin. Jos käyttäjä ei hyväksy tällaisia sopimusmuutoksia, hänen on lopetettava Swype Connectin käyttö, mukaan lukien ohjelmistojen lataaminen ja asennus.</p>
    <p>12. <u>YLEISET LAKISÄÄTEISET EHDOT</u>. Käyttäjä ei saa luovuttaa tai muutoin siirtää mitään tämän sopimuksen mukaisia oikeuksia tai velvoitteita ilman Nuancen etukäteen myöntämää kirjallista lupaa. Tämä sopimus on Nuancen ja käyttäjän välinen lyhentämätön sopimus ja syrjäyttää kaikki muut tiedotteissa ja mainonnassa ilmoitetut Swype Connectia ja ohjelmistoa koskevat tiedot. Jos jokin tämän sopimuksen ehto todetaan pätemättömäksi tai täytäntöpakottomaksi, kyseistä ehtoa päivitetään ainoastaan tarpeen mukaan pätemättömyyden tai täytäntöpakottomuuden korjaamiseksi. Muilta osiltaan sopimus on edelleen täysin voimassa. Nuancen laiminlyönti jonkin tämän sopimuksen oikeuden tai ehdon soveltamisen tai toimeenpanon suhteen ei tarkoita kyseisestä oikeudesta tai ehdosta luopumista. Tämän sopimuksen pykälät 2, 3, 4, 5, 6, 8, 9, 10 ja 12 säilyvät voimassa tämän sopimuksen raukeamisen tai voimassaolon päättymisen jälkeen.</p>
 </body>
</html>
