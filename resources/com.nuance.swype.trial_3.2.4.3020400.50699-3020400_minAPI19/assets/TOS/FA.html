<?xml version="1.0" encoding="UTF-8"?>
<html  dir="rtl">
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>شرایط و ضوابط استفاده از <span dir="ltr">SWYPE CONNECT</span></b></p>
    <p><b>این یک توافق نامه قانونی است که بین شما (که از این پس در این سند به اختصار &quot;شما&quot; یا &quot;دارنده مجوز&quot; نامیده می شوید) و شرکت <span dir="ltr">NUANCE COMMUNICATIONS, INC</span>، از طرف خود این شرکت و/یا به نمایندگی از شرکت وابسته به آن یعنی <span dir="ltr">NUANCE COMMUNICATIONS IRELAND LIMITED</span>(که از این پس در این سند کلاً و به اختصار &quot;<span dir="ltr">NUANCE</span>&quot; نامیده می شوند) منعقد می گردد. لطفاً شرایط و ضوابط زیر را به دقت مطالعه کنید.</b></p>
    <p><b>برای استفاده از خدمات <span dir="ltr">SWYPE CONNECT</span>(که از این پس &quot;<span dir="ltr">SWYPE CONNECT</span>&quot; نامیده می شود)، از جمله دانلود، نصب و استفاده از هر گونه نرم افزار <span dir="ltr">SWYPE CONNECT</span>، اما نه محدود به این موارد، باید با شرایط و ضوابط مندرج در این سند (که از این پس &quot;توافق نامه&quot; نامیده می شود) موافقت کنید. با کلیک کردن روی دکمه &quot;<span dir="ltr">ACCEPT</span>&quot; (موافقم)، شما موافقت می کنید که شرایط و ضوابط این توافق نامه را رعایت نمایید. تا زمانی که موافقت خود با شرایط و ضوابط استفاده را اعلام نکنید، به هیچ وجه مجاز به استفاده از <span dir="ltr">SWYPE CONNECT</span>یا دانلود، نصب و استفاده از هیچ نرم افزاری از <span dir="ltr">SWYPE CONNECT</span>نخواهید بود.</b></p>
    <p><span dir="ltr">Swype Connect</span>سرویسی است که از طرف <span dir="ltr">Nuance</span>ارائه می‌شود تا <span dir="ltr">Nuance</span>بتواند خدمات خاصی را از طریق دستگاهی که <span dir="ltr">Swype Platform</span>روی آن نصب شده است، به شما ارائه کند. با توجه به موافقت شما مبنی بر ارائه داده های مجوز و داده های کاربری مختلف به <span dir="ltr">Nuance</span>، به شرح زیر، هنگام استفاده از <span dir="ltr">Swype Connect</span>، <span dir="ltr">Nuance</span>ممکن است به روز رسانی ها، ارتقاها، زبان های اضافی، یا افزونه هایی (که از این پس &quot;نرم افزار&quot; نامیده می شود) را برای نرم افزار <span dir="ltr">Swype Platform</span>نصب شده روی دستگاه شما در دسترس شما قرار دهد. شرایط و ضوابط عمومی زیر بر استفاده شما از <span dir="ltr">Swype Connect</span>و اجازه شما برای دانلود، نصب و استفاده از نرم افزار، به شرح زیر، و هر گونه سند همراه که ممکن است توسط <span dir="ltr">Nuance</span>تحت عنوان <span dir="ltr">Swype Connect</span>ارائه شود حاکم است.</p>
    <p>1. <u>اعطای مجوز</u>. <span dir="ltr">Nuance</span>و تامین‌کنندگان آن یک مجوز غیر انحصاری، غیر قابل انتقال، غیر قابل واگذاری به غیر، قابل فسخ و محدود را، فقط در قالب کد مقصد، به شما (که از این پس &quot;دارنده مجوز&quot; یا &quot;شما&quot; نامیده می شود) اعطا می کند تا نرم افزار را فقط روی یک دستگاه و برای استفاده شخصی خود نصب کنید. فقط در صورتی می توانید نرم افزار را نصب و از آن استفاده کنید که یک نسخه موجود دارای مجوز معتبر نرم‌افزار <span dir="ltr">Swype Platform</span>با قابلیت به روز رسانی یا ارتقا را در اختیار داشته باشید. می توانید از هرگونه زبان اضافی یا افزونه ای که از طریق <span dir="ltr">Swype Connect</span>و فقط به همراه نرم افزار <span dir="ltr">Swype Platform</span>در اختیار شما قرار می گیرد استفاده کنید.</p>
    <p>2. <u>محدودیت ها</u>. شما مجاز به انجام موارد زیر نیستید (مگر آنکه قانون آنها را مجاز بداند): (الف) استفاده از نرم افزار برای مواردی جز استفاده شخصی؛ (ب) کپی، تکثیر، توزیع، یا انتشار نرم افزار، به صورت کلی یا جزئی؛ (ج) فروش، اجاره، اعطای مجوز، واگذاری مجوز به غیر، توزیع، واگذاری، انتقال یا اعطای حقوق نرم افزار به هر نحو دیگری، به صورت کلی یا جزئی؛ (د) تغییر، اصلاح، ترجمه یا تهیه آثار برگرفته از نرم افزار؛ (ه) تجزیه، اوراق، مهندسی معکوس یا هرگونه تلاش دیگری در جهت اقتباس، بازسازی، شناسایی یا کشف هرگونه کد مبدأ، ایده های اساسی یا الگوریتم های نرم افزار به هر نحوی؛ (و) جدا کردن هر گونه اعلان، برچسب یا نشان اختصاصی از نرم افزار؛ یا (ز) استفاده از نرم افزار برای اهداف الگوبرداری و مقایسه آن با محصولات ارائه شده توسط اشخاص ثالث.</p>
    <p>3. <u>حقوق اختصاصی</u>.</p>
    <p>3.1. <u>نرم افزار</u>. <span dir="ltr">Nuance</span>و اعطا کنندگان مجوز آن مالک کلیه حقوق و منافع نرم افزار هستند از جمله، کلیه حقوق مربوط به امتیاز انحصاری، کپی رایت، اسرار تجاری، علامت تجاری و سایر حقوق مادی و معنوی مربوطه، اما نه فقط محدود به این موارد؛ همچنین حق مالکیت نسبت به کلیه این حقوق منحصراً متعلق به <span dir="ltr">Nuance</span>و/یا اعطا کنندگان مجوز آن است. تکثیر غیر مجاز نرم افزار یا عدم رعایت محدودیت های فوق به طور خودکار به خاتمه این توافق نامه و کلیه مجوزهای اعطا شده بر اساس آن منجر خواهد شد، و کلیه راه های قانونی و منصفانه احقاق حقوق مرتبط با تخلف در اختیار <span dir="ltr">Nuance</span>و همکاران آن قرار خواهد گرفت.</p>
    <p>3.2. <u>نرم افزار های ثالث</u>. این نرم افزار ممکن است حاوی نرم افزارهای ثالثی باشد که استفاده از آنها مستلزم اعلان ها و/یا شرایط و ضوابط اضافی است. این اعلان های ضروری نرم افزاری شخص ثالث و/یا ضوابط و شرایط تکمیلی در <a href="http://swype.com/attributions">swype.com/attributions</a> آمده است و بخشی از این &quot;قرارداد&quot; هستند و در &quot;قرارداد&quot; به آنها ارجاع داده شده است. با قبول این توافق نامه، شما هم چنین با شرایط و ضوابط اضافی، در صورت وجود، که در اینجا درباره آن توضیح داده می شود موافقت می کنید.</p>
    <p>3.3. <u>داده های مجوز و کاربری</u>.</p>
    <p>(الف) <u>داده های مجوز</u>. به عنوان بخشی از کاربرد نرم افزار توسط &quot;شما&quot;، <span dir="ltr">Nuance</span>و همکاران آن داده های مجوز را به شرح زیر، جمع آوری می کند و مورد استفاده قرار می دهد. این کار با هدف تأیید اعتبار مجوز نرم افزار شما و نیز توسعه، ساخت و بهبود محصولات و خدمات <span dir="ltr">Nuance</span>انجام می گیرد. با قبول شرایط و ضوابط مندرج در این توافق نامه، &quot;شما&quot; موافقت می کنید و اجازه می دهید که، به عنوان بخشی از کاربرد نرم افزار توسط شما، <span dir="ltr">Nuance</span>داده های اعطای مجوز را جمع آوری و از آنها استفاده کند، و این داده های اعطای مجوز، پیرو توافق نامه های حفظ اسرار محرمانه، فقط توسط <span dir="ltr">Nuance</span>یا اشخاص ثالث فعال تحت مدیریت <span dir="ltr">Nuance</span>، به منظور تأیید اعتبار مجوز نرم افزار شما و نیز توسعه، ساخت و بهبود <span dir="ltr">Swype Connect</span>، نرم افزار و سایر محصولات و خدمات مرتبط مورد استفاده قرار گیرند. &quot;داده های مجوز&quot; به معنی اطلاعات مربوط به &quot;نرم افزار&quot; و دستگاه &quot;شما&quot; است. مثلاً: برند دستگاه، شماره مدل، نمایشگر، شناسه دستگاه، نشانی <span dir="ltr">IP</span>و داده های مشابه.</p>
    <p>(ب) <u>داده های کاربری</u>. به علاوه، به عنوان بخشی از کاربرد نرم افزار توسط &quot;شما&quot;، <span dir="ltr">Nuance</span>و همکاران آن، کاربری را به شرح زیر جمع آوری می کند و مورد استفاده قرار می دهد. &quot;شما&quot; به <span dir="ltr">Nuance</span>و همکاران آن اجازه می دهید تا داده های کاربری را با فعال سازی &quot;نرم افزار&quot; جمع آوری کند و مورد استفاده قرار دهد. با فعال سازی نرم افزار، شما این اجازه را به <span dir="ltr">Nuance</span>می دهید که داده های کاربری را جمع آوری کرده و مورد استفاده قرار دهد. &quot;شما&quot; می توانید در هر زمان، از طریق تنظیمات موجود در نرم افزار، <span dir="ltr">Nuance</span>و همکاران آن را از جمع آوری داده های کاربری منع کنید؛ که از آن زمان به بعد، <span dir="ltr">Nuance</span>دیگر داده های کاربری شما را جمع آوری نخواهد کرد. با قبول شرایط و ضوابط مندرج در این توافق نامه، شما موافقت می کنید و اجازه می دهید که به عنوان بخشی از کاربرد نرم افزار توسط شما، <span dir="ltr">Nuance</span>داده های کاربری را جمع آوری و از آنها استفاده کند، و این داده های کاربری، پیرو توافق نامه های حفظ اسرار محرمانه، فقط توسط <span dir="ltr">Nuance</span>یا اشخاص ثالث فعال تحت مدیریت <span dir="ltr">Nuance</span>، به منظور توسعه، ساخت و بهبود <span dir="ltr">Swype Connect</span>، نرم افزار و سایر محصولات و خدمات مرتبط مورد استفاده قرار گیرند. <span dir="ltr">Nuance</span>از اطلاعات مربوط به داده های کاربری برای هیچ منظوری به جز اهداف تصریح شده در بالا استفاده نمی کند. داده های کاربری جزء اطلاعات غیر شخصی محسوب می شوند، و این گونه داده ها به نحوی هستند که نمی توان آنها را با شخص خاصی در ارتباط مستقیم دانست. &quot;داده های کاربری&quot; به اطلاعات مربوط به نرم افزار و نحوه استفاده از نرم افزار اطلاق می گردد. مثلاً، تغییر تنظیمات، محل دستگاه، انتخاب زبان، مسیرهای رهگیری نویسه ها، تعداد کل نویسه هایی که روی آنها ضربه زده شده یا کشیده شده اند، سرعت ورود متن و داده های مشابه.</p>
    <p>(ج) &quot;شما&quot; به خوبی آگاه هستید که با قبول این توافق نامه، اجازه می دهید که داده های مجوز و داده های کاربری شما، به نحوی که در این توافق نامه شرح داده شده، جمع آوری گردد و مورد استفاده قرار گیرد، از جمله انتقال هر دو نوع داده به ایالات متحده و/یا سایر کشورها جهت ذخیره، پردازش و استفاده توسط <span dir="ltr">Nuance</span>، همکاران آن و اشخاص ثالث مجاز.</p>
    <p>(د) کلیه داده های مجوز و داده های کاربری که شما ارائه می دهید محرمانه باقی خواهد ماند و فقط در صورتی توسط <span dir="ltr">Nuance</span>افشا خواهد شد که الزامات قانونی یا نظارتی ایجاب کند، مثلاً بر اساس حکم دادگاه یا جهت ارائه به یک نهاد دولتی، چنانچه قانون ایجاب کند یا مجاز بداند، یا در صورت فروش، ادغام یا واگذاری نرم افزار به شرکتی دیگر توسط <span dir="ltr">Nuance.</span>داده های مجوز و داده های کاربری مشمول سیاست حفظ حریم خصوصی <span dir="ltr">Nuance</span>هستند. برای کسب اطلاعات بیشتر درباره سیاست حفظ حریم خصوصی <span dir="ltr">Nuance</span>، به نشانی زیر مراجعه کنید: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>اعلان سلب مسئولیت هرگونه ضمانت</u>. شما اعلام می کنید و می پذیرید که <span dir="ltr">NUANCE</span>و همکاران آن <span dir="ltr">SWYPE CONNECT</span>و &quot;نرم افزار&quot; را &quot;همان گونه که هست&quot; با همه کاستی ها و بدون هیچ گونه ضمانتی ارائه می کنند. در نتیجه، توافق می کنید که کلیه اقدامات پیشگیرانه و محافظتی لازم را جهت محافظت از داده ها و سیستم های خود در برابر از بین رفتن یا آسیب دیدن اتخاذ خواهید کرد. تا حداکثر مجاز تعیین شده بر اساس قانون جاری، <span dir="ltr">NUANCE</span>و همکاران آن هر گونه ضمانت صریح یا ضمنی، از جمله اما نه فقط، ضمانت قابلیت داد و ستد، قابلیت استفاده برای یک هدف خاص یا عدم تخلف را از خود سلب می کنند.</p>
    <p>5. <u>محدودیت مسئولیت</u>. تا حداکثر مجاز تعیین شده بر اساس قانون قابل اطلاق، تحت هیچ شرایطی، <span dir="ltr">NUANCE</span>، همکاران، کارکنان، مدیران، و کارمندان یا اعطا کنندگان مجوز آن در قبال هیچ گونه آسیب مستقیم، غیر مستقیم، خاص، تصادفی، منتج یا نمونه، از جمله اما نه فقط محدود به، آسیب های مربوط به زیان مالی، از دست رفتن داده ها، از دست رفتن قابلیت استفاده، اختلال تجاری، یا هزینه پوشش ناشی از استفاده از <span dir="ltr">SWYPE CONNECT</span>یا نرم افزار، به هر نحوی که ایجاد شده باشد، بر اساس هر نوع نظریه مسئولیت، حتی اگر به آنها اطلاع داده شده باشد یا قبلاً از احتمال بروز چنین آسیب هایی مطلع بوده باشند، مسئول نخواهند بود.</p>
    <p>6. <u>دوره و فسخ</u>. این توافق نامه بعد از قبول شرایط و ضوابط مندرج در آن توسط شما آغاز و با خاتمه آن منقضی می گردد. این توافق نامه به محض تخطی شما از شرایط و ضوابط مندرج در آن به طور خودکار خاتمه می یابد. به محض خاتمه توافق نامه، شما ملزم هستید بلافاصله استفاده از آن را متوقف و کلیه نسخه های نرم افزار را حذف کنید و به استفاده از <span dir="ltr">Swype Connect</span>پایان دهید.</p>
    <p>7. <u>پیروی از قوانین و مقررات صادرات</u>. شما تعهد و تضمین می کنید که <span dir="ltr">(i)</span> ساکن کشورهای مشمول تحریم های دولت آمریکا و یا کشورهای شناخته شده به عنوان &quot;حامی تروریست&quot; از سوی دولت آمریکا نیستید؛ و <span dir="ltr">(ii)</span> جزء هیچ یک از فهرست های اشخاص ممنوع یا محدود دولت آمریکا نیستید.</p>
    <p>8. <u>کاربران نهایی دولت آمریکا</u>. این نرم افزار یک &quot;کالای تجاری&quot;، بنابر تعریف ارائه شده در 48 <span dir="ltr">C.F.R. 2.101</span>، و متشکل از &quot;نرم افزار کامپیوتری تجاری&quot; و &quot;اسناد نرم افزار کامپیوتر تجاری&quot;، به نحو تعریف شده در 48 <span dir="ltr">C.F.R. 12.212</span>، می باشد. مطابق با 48 <span dir="ltr">C.F.R. 12.212</span>و 48 <span dir="ltr">C.F.R. 227.7202</span>-1 تا 227.7202-4، کلیه کاربران نهایی دولت آمریکا نرم افزار را فقط با حقوق تصریح شده در این توافق نامه دریافت خواهند کرد.</p>
    <p>9. <u>نشان های تجاری</u>. نشان های تجاری اشخاص ثالث، نام های تجاری، نام ها و لوگوهای محصولات (&quot;نشان های تجاری&quot;) موجود یا استفاده شده توسط<span dir="ltr">Swype Connect</span>یا نرم افزار، نشان های تجاری یا نشان های تجاری ثبت شده مالکین مربوطه می باشند، و استفاده از این نشان های تجاری در راستای منافع مالکین آنها خواهد بود. استفاده از این نشان های تجاری به منظور نمایش تعامل و همکاری است و شامل موارد زیر نمی شود: <span dir="ltr">(i)</span> وابستگی <span dir="ltr">Nuance</span>به این شرکت ها، یا <span dir="ltr">(ii)</span> تأیید یا تصدیق <span dir="ltr">Nuance</span>و محصولات یا خدمات آن توسط این شرکت ها.</p>
    <p>10. <u>قوانین حاکم</u>.</p>
    <p>این توافق نامه طبق قوانین کشوری که محل سکونت اصلی/کشور متبوع شما به شرح زیر است، و بدون توجه به انتخاب مقررات قانونی و نیز بدون در نظر گرفتن &quot;کنوانسیون سازمان ملل متحد درباره قراردادهای مربوط به فروش بین المللی کالاها&quot;، تفسیر و اجرا خواهد شد. طرفین توافقنامه بدون قید و شرط و به صورت بلاعزل از حوزه قضایی و قوانین محل استقرار دادگاه هایی که در ذیل برای محل سکونت اصلی/کشور متبوع شما و خدمات رسیدگی مربوطه شرح داده شده، تمکین خواهند کرد.</p>
    <p>محل سکونت اصلی/کشور متبوع شما - ایالات متحده، کانادا، مکزیک، آمریکای مرکزی، و آفریقای جنوبی، تایوان یا کره<br/>
    قوانین حاکم - ایالت ماساچوست، ایالات متحده آمریکا<br/>
    حوزه قضایی انحصاری و محل استقرار دادگاه ها - دادگاه های فدرال یا ایالتی ماساچوست در ایالت ماساچوست<br/>
    </p>
    <p>محل سکونت اصلی/کشور متبوع شما - استرالیا یا نیوزلند<br/>
    قوانین حاکم - نیوساوث ویلز، استرالیا<br/>
    حوزه قضایی انحصاری و محل استقرار دادگاه ها - دادگاه های نیوساوث ویلز استرالیا در نیوساوث ویلز<br/>
    </p>
    <p>محل سکونت اصلی/کشور متبوع شما - هند یا سنگاپور<br/>
    قوانین حاکم - سنگاپور<br/>
    حوزه قضایی انحصاری و محل استقرار دادگاه ها - دادگا ه های سنگاپور در سنگاپور<br/>
    </p>
    <p>محل سکونت اصلی/کشور متبوع شما - چین یا هنگ کنگ<br/>
    قوانین حاکم - فرمانداری ویژه هنگ کنگ<br/>
    حوزه قضایی انحصاری و محل استقرار دادگاه ها - دادگاه های فرمانداری ویژه هنگ کنگ در هنگ کنگ<br/>
    </p>
    <p>محل سکونت اصلی/کشور متبوع شما - منطقه اقتصادی اروپا<br/>
    قوانین حاکم - ایرلند<br/>
    حوزه قضایی انحصاری و محل استقرار دادگاه ها - دوبلین، ایرلند<br/>
    </p>
    <p>محل سکونت اصلی/کشور متبوع شما - بقیه نقاط جهان<br/>
    قوانین حاکم - **ایالت ماساچوست، ایالات متحده آمریکا، به جز مواردی که در کشور شما غیر قابل اجرا باشد و در این صورت: اگر هریک از قوانین فوق قابل اجرا باشد، آن قوانین اعمال خواهد شد (قوانینی که در صدر فهرست قرار دارند اولویت خواهند داشت)، در غیر این صورت، قوانین محلی شما اعمال خواهد شد.<br/>
    حوزه قضایی انحصاری و محل استقرار دادگاه ها - **دادگاه های فدرال یا ایالتی ماساچوست در ایالت ماساچوست<br/>
    </p>
    <p>در صورت بروز مسائلی که در تضاد با مفاد این توافق نامه باشند، هریک از طرفین این توافق نامه می توانند در رابطه با هر گونه مسئله ای که در کشور محل سکونت هریک از طرفین عارض می شود، راه حل هایی اولیه یا مقدماتی را بجویند.</p>
    <p>11. <u>تغییر شرایط و ضوابط</u>. شما توافق و تأیید می کنید که <span dir="ltr">Nuance</span>ممکن است شرایط و ضوابط این توافق نامه را گهگاه و بعد از اعلان قبلی به شما و دستگاه شما به نحوی منطقی، تغییر دهد. چنانچه با چنین تغییراتی در توافق نامه موافق نباشید، تنها چاره ای که خواهید داشت این است که دسترسی به<span dir="ltr">Swype Connect</span>، از جمله دانلود و نصب هر گونه نرم افزار، اما نه فقط محدود به این موارد را متوقف نمایید.</p>
    <p>12. <u>شرایط حقوقی عمومی</u>. شما مجاز نیستید بدون اجازه کتبی قبلی <span dir="ltr">Nuance</span>هیچ یک از حقوق یا وظایف تصریح شده در این توافق نامه را واگذار کنید یا به هر نحو دیگری انتقال دهید. این توافق نامه کل توافق نامه ای است که بین <span dir="ltr">Nuance</span>و شما منعقد شده است و جایگزین هر گونه ارتباطات یا تبلیغات مربوط به <span dir="ltr">Swype Connect</span>و نرم افزار می گردد. چنانچه هر یک از مفاد این توافق نامه بی اعتبار یا غیر قابل اجرا شناخته شود، آن مفاد صرفاً تا حدی که برای برطرف کردن بی اعتباری یا غیر قابل اجرا بودن لازم است اصلاح خواهد شد، و سایر قسمت های این قرارداد همچنان به قوت خود باقی و قابل اجرا خواهد ماند. قصور <span dir="ltr">Nuance</span>در اعمال یا اجرای هر گونه حقوق یا مفاد مندرج در این توافق نامه به منزله انصراف از چنین حقوق یا مفادی نخواهد بود. قسمت های 2، 3، 4، 5، 6، 8، 9، 10، و 12 این توافق نامه بعد از خاتمه یا انقضای این توافق نامه همچنان به قوت خود باقی خواهند ماند.</p>
 </body>
</html>
