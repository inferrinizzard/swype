<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>ACORDO DE SERVIZO DE SWYPE CONNECT</b></p>
    <p><b>ESTE DOCUMENTO É UN ACORDO LEGAL ENTRE VOSTEDE (&quot;VOSTEDE&quot; OU &quot;TITULAR DA LICENZA&quot;) E NUANCE COMMUNICATIONS, INC. EN SI MESMO E/OU EN REPRESENTACIÓN DA SÚA FILIAL NUANCE COMMUNICATIONS IRELAND LIMITED (&quot;NUANCE&quot;). DEBE LER DETIDAMENTE AS SEGUINTES CONDICIÓNS.</b></p>
    <p><b>DEBE ACEPTAR AS CONDICIÓNS DESTE ACORDO DE SERVIZO DE SWYPE CONNECT (&quot;ACORDO&quot;) PARA USAR O SERVIZO SWYPE CONNECT (&quot;SWYPE CONNECT&quot;). O DEVANDITO SERVIZO INCLÚE, AÍNDA QUE NON EXCLUSIVAMENTE, A DESCARGA, INSTALACIÓN E USO DO SOFTWARE DE SWYPE CONNECT. AO PREMER NO BOTÓN &quot;ACEPTAR&quot;, VOSTEDE ACEPTA CUMPRIR AS CONDICIÓNS DESTE ACORDO. NON ESTARÁ AUTORIZADO A USAR SWYPE CONNECT NIN A DESCARGAR, INSTALAR OU USAR NINGÚN SOFTWARE DE SWYPE CONNECT EN NINGÚN CASO SE NON ACEPTA PREVIAMENTE ESTAS CONDICIÓNS DE SERVIZO.</b></p>
    <p>Swype Connect é un servizo fornecido no nome de Nuance que lle permite a Nuance subministrarlle a Vostede certos servizos dende o dispositivo no que está instalada a plataforma Swype. Como contraprestación ao seu consentimento para proporcionar a Nuance Datos de licenza e Datos de uso, tal e como se definen posteriormente neste documento, durante a utilización de Swype Connect, Nuance poderá poñer á súa disposición actualizacións, melloras, idiomas adicionais ou complementos (&quot;Software&quot;) para o software da plataforma Swype instalado no seu dispositivo. Os seguintes termos e condicións xerais rexen o seu uso de Swype Connect e permítenlle descargar, instalar e usar o Software, tal e como se define posteriormente neste documento, e toda a documentación anexa que Nuance poida proporcionar con Swype Connect.</p>
    <p>1. <u>CONCESIÓN DA LICENZA</u>. Nuance e os seus fornecedores outórganlle a Vostede unha licenza limitada, revogable, non exclusiva, intransferible e non susceptible de concesión de sublicenzas, en forma unicamente de código obxecto, para instalar e usar o Software nun único dispositivo para uso persoal. Pode instalar e usar o Software unicamente se Vostede ten unha versión do software da plataforma Swype cunha licenza válida que se está a actualizar ou mellorar. Pode instalar e usar calquera complemento ou idioma adicional que se lle ofreza por medio de Swype Connect unicamente co software da plataforma Swype.</p>
    <p>2. <u>RESTRICIÓNS</u>. Non poderá (agás na medida en que a lei o permita): (a) usar o Software para fins distintos do seu uso persoal; (b) copiar, reproducir, distribuír ou duplicar de calquera outro xeito o Software, total ou parcialmente; (c) vender, alugar, conceder licenzas, conceder sublicenzas, distribuír, ceder, transferir ou outorgar de calquera outro xeito dereitos sobre o Software, total ou parcialmente; (d) modificar, transferir, traducir ou crear obras derivadas do Software; (e) descompilar, desensamblar, aplicar enxeñaría inversa ou tentar de calquera outro xeito obter, reconstruír, identificar ou descubrir o código fonte, as ideas básicas ou os algoritmos do Software; (f) eliminar os avisos ou etiquetas sobre dereitos de propiedade ou as marcas rexistradas do Software; (g) usar o Software para realizar comparacións ou avaliar o rendemento fronte a produtos de terceiros.</p>
    <p>3. <u>DEREITOS DE PROPIEDADE</u>.</p>
    <p>3.1. <u>SOFTWARE</u>. Nuance e os seus outorgantes de licenzas posúen todos os dereitos sobre o Software, entre os que se inclúen, aínda que non exclusivamente, todas as patentes, copyright, segredos comerciais, marcas comerciais e outros dereitos de propiedade intelectual asociados, e todos estes dereitos seguirán sendo propiedade exclusiva de Nuance e os seus outorgantes de licenzas. A copia non autorizada do Software ou o incumprimento das restricións sinaladas anteriormente producirán a resolución automática deste Acordo e de todas as licenzas concedidas en virtude deste Acordo, e Nuance e as súas filiais poderán usar todos os recursos dispoñibles en dereito e equidade para facer cumprir as obrigas derivadas deste Acordo.</p>
    <p>3.2. <u>SOFTWARE DE TERCEIROS</u>. O Software pode conter software de terceiros que requira de avisos ou condicións adicionais. Os devanditos avisos ou condicións adicionais de software de terceiros localízanse en: <a href="http://swype.com/attributions">swype.com/attributions</a> e forman parte e incorpóranse por referencia ao presente Acordo. Ao aceptar este Acordo, Vostede acepta tamén as condicións adicionais establecidas na localización indicada, se é o caso.</p>
    <p>3.3. <u>DATOS DE LICENZA E DATOS DE USO</u>.</p>
    <p>(a) <u>DATOS DE LICENZA</u>. Como parte do seu uso do software, Nuance e as súas filiais recompilan e utilizan Datos de licenza, tal e como se definen posteriormente neste documento, para validar a súa licenza do Software, así como desenvolver, programar e mellorar os seus produtos e servizos. Ao aceptar os termos e condicións deste Acordo, Vostede recoñece, consente e acepta que Nuance poida recompilar e usar Datos de licenza como parte da súa utilización do Software, e que Nuance, ou os terceiros que actúen baixo a dirección de Nuance, en cumprimento dos acordos de confidencialidade, só usarán estes Datos de licenza para validar a súa licenza do Software, así como desenvolver, programar e mellorar Swype Connect, o Software e outros produtos e servizos. &quot;Datos de licenza&quot; é a información sobre o Software e o seu dispositivo, como por exemplo, a marca de dispositivo, o número de modelo, o visualizador, o identificador de dispositivo, o enderezo IP, etc.</p>
    <p>(b) <u>DATOS DE USO</u>. Ademais, como parte do seu uso do Software, Nuance e as súas filiais recompilan e utilizan Datos de uso, tal e como se definen posteriormente neste documento, para desenvolver, programar e mellorar os seus produtos e servizos. Ao activar o Software, Vostede autoriza a Nuance e as súas filiais a recompilar e utilizar Datos de uso. Vostede pode modificar a configuración do Software en calquera momento, para impedir que Nuance recompile Datos de uso. A partir dese momento, Nuance deixará de recompilar Datos de uso sobre Vostede. Ao aceptar os termos e condicións deste Acordo, Vostede recoñece, consente e acepta que Nuance e as súas filiais poidan recompilar e utilizar Datos de uso como parte da súa utilización do Software, e que Nuance, ou os terceiros que actúen baixo a dirección de Nuance, en cumprimento dos acordos de confidencialidade, só usarán estes Datos de uso para desenvolver, programar e mellorar Swype Connect, o Software e outros produtos e servizos. Nuance non utilizará a información dos Datos de uso para ningún fin diferente aos indicados anteriormente. Os Datos de uso considéranse información; de carácter non persoal, xa que os datos están nunha forma que non permite unha asociación directa cunha persoa concreta. &quot;Datos de uso&quot; é información sobre o Software e sobre a forma en que Vostede usa o Software. Por exemplo: cambios na configuración, localización do dispositivo, selección de idioma, percorrido de rastrexo de caracteres, número total de caracteres utilizados, velocidade de escritura de texto, etc.</p>
    <p>(c) Vostede comprende que, ao aceptar este Acordo, autoriza a recollida e uso, segundo se establece neste documento, de Datos de licenza e Datos de uso, o que inclúe a transferencia de ambos tipos de datos a Estados Unidos ou outros países para o seu almacenamento, procesamento e uso por parte de Nuance, as súas filiais e terceiros autorizados.</p>
    <p>(d) Todos os Datos de licenza e Datos de uso que Vostede proporcione serán confidenciais. Nuance poderá revelar estes datos, en caso necesario, para cumprir esixencias legais ou regulamentarias, por exemplo, por orde xudicial ou por petición dunha institución gobernamental, se a lei o esixe ou autoriza, ou no caso de venda, fusión ou adquisición doutra entidade por parte de Nuance. Os Datos de licenza e os Datos de uso están suxeitos á política de privacidade vixente de Nuance. Se desexa máis información, pode consultar a política de privacidade de Nuance en: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>CLÁUSULA DE EXENCIÓN DE GARANTÍAS</u>. VOSTEDE RECOÑECE E ACEPTA QUE NUANCE E AS SÚAS FILIAIS PROPORCIONAN SWYPE CONNECT E O SOFTWARE NO SEU ESTADO ACTUAL, COS DEFECTOS QUE POIDA TER, E SEN GARANTÍA DE NINGÚN TIPO. EN CONSECUENCIA, VOSTEDE ACEPTA QUE DEBE ADOPTAR TODAS AS PRECAUCIÓNS E SALVAGUARDAS NECESARIAS PARA PROTEXER OS SEUS DATOS E SISTEMAS FRONTE A POSIBLES PERDAS OU DANOS. ATA O GRAO MÁXIMO PERMITIDO POLA LEXISLACIÓN APLICABLE, NUANCE E AS SÚAS FILIAIS RENUNCIAN EXPRESAMENTE A CALQUERA TIPO DE GARANTÍA, EXPRESA OU IMPLÍCITA, ENTRE OUTRAS, AS GARANTÍAS DE COMERCIABILIDADE, IDONEIDADE PARA UN FIN DETERMINADO OU NON CONTRAVENCIÓN.</p>
    <p>5. <u>LIMITACIÓN DE RESPONSABILIDADE</u>. ATA O GRAO MÁXIMO PERMITIDO POLA LEXISLACIÓN APLICABLE, NUANCE, ASÍ COMO AS SÚAS FILIAIS, RESPONSABLES, DIRECTORES OU EMPREGADOS, E OS SEUS OUTORGANTES DE LICENZAS NON SERÁN RESPONSABLES EN NINGÚN CASO DOS DANOS, DIRECTOS OU INDIRECTOS, CUANTIFICABLES, FORTUÍTOS, CONSECUENTES OU PUNITIVOS, COMO POR EXEMPLO, OS DANOS POR LUCRO CESANTE, PERDA DE DATOS, PERDA DE USO, INTERRUPCIÓN DA ACTIVIDADE COMERCIAL OU CUSTO DA COBERTURA, DERIVADOS DO USO DE SWYPE CONNECT OU O SOFTWARE, CON INDEPENDENCIA DA SÚA CAUSA E DA TEORÍA DE RESPONSABILIDADE QUE SE APLIQUE, MESMO NO CASO DE QUE FOSEN AVISADOS CON ANTELACIÓN DE QUE PODERÍAN PRODUCIRSE ESTES DANOS OU MESMO SE SE CONSIDERA QUE DEBERÍAN SER CONSCIENTES DE QUE ESTES DANOS PODERÍAN PRODUCIRSE.</p>
    <p>6. <u>DURACIÓN E FINALIZACIÓN DO ACORDO</u>. Este Acordo comeza no momento no que Vostede acepta os termos e condicións deste Acordo, e remata no momento de finalización do Acordo. Este Acordo finalizará automaticamente en caso de que Vostede incumpra calquera dos termos e condicións do Acordo. Tras a finalización do Acordo, Vostede deberá deixar de utilizar o Software, deberá eliminar todas as copias deste e deberá deixar de usar Swype Connect.</p>
    <p>7. <u>CUMPRIMENTO DAS NORMAS DE EXPORTACIÓN</u>. Vostede declara e garante que: (i) Non se encontra nun país que sexa obxecto dun embargo por parte do Goberno dos Estados Unidos nin nun país que o Goberno dos Estados Unidos designou como país &quot;que apoia o terrorismo&quot;. (ii) Non forma parte de ningunha das listas elaboradas polo Goberno dos Estados Unidos de partes ou interlocutores prohibidos ou restrinxidos.</p>
    <p>8. <u>USUARIOS FINAIS DO GOBERNO DOS ESTADOS UNIDOS</u>. O Software é un &quot;artigo comercial&quot; (&quot;commercial item&quot;), segundo a definición deste termo incluída no título 48 do CFR (Code of Federal Regulations), 2.101, que consta de &quot;software informático comercial&quot; e &quot;documentación de software informático comercial&quot;, segundo a utilización destes termos no título 48 do CFR, 12.212. De conformidade co título 48 do CFR 12.212 e coas disposicións dende o título 48 do CFR 227.7202-1 até 227.7202-4, todos os usuarios finais do Goberno dos Estados Unidos adquiren o Software cos dereitos establecidos no presente documento, exclusivamente.</p>
    <p>9. <u>MARCAS COMERCIAIS</u>. As marcas comercias, nomes comercias, nomes de produtos e logotipos de terceiros (&quot;Marcas comerciais&quot;) que formen parte ou sexan utilizados por Swype Connect ou o Software son marcas comerciais ou marcas rexistradas dos seus respectivos propietarios, e o uso destas Marcas comerciais redundará en beneficio do propietario da marca comercial. A utilización destas Marcas comerciais ten como obxectivo indicar a interoperabilidade, pero non constitúe: (i) unha afiliación de Nuance coa compañía en cuestión, nin (ii) un apoio ou aprobación por parte da compañía en cuestión de Nuance e os seus produtos ou servizos.</p>
    <p>10. <u>LEXISLACIÓN APLICABLE</u>.</p>
    <p>Este acordo rexirase e interpretarase dacordo coas leis do país que sexa a súa sede/país principal tal e como se describe a continuación, sen posibilidade de elección da lexislación e excluíndo a Convención das Nacións Unidas sobre os contratos de compravenda internacional de mercadorías. As partes sométense incondicional e irrevogablemente á xurisdición exclusiva e á localización dos tribunais que se indican a continuación para a súa sede/país principal e para a notificación do procedemento aplicable.</p>
    <p>A súa sede/país principal - Estados Unidos, Canadá, México, América Central e América do Sur, Taiwán ou Corea<br/>
    Lexislación aplicable - Commonwealth de Massachusetts, Estados Unidos de América<br/>
    Xurisdición exclusiva e localización dos tribunais - Tribunais federais ou estatais de Massachusetts en Massachusetts<br/>
    </p>
    <p>A súa sede/país principal - Australia ou Nova Zelandia<br/>
    Lexislación aplicable - Nova Gales do Sur, Australia<br/>
    Xurisdición exclusiva e localización dos tribunais - Tribunais de Nova Gales do Sur Australia en Nova Gales do Sur<br/>
    </p>
    <p>A súa sede/país principal - India ou Singapur<br/>
    Lexislación aplicable - Singapur<br/>
    Xurisdición exclusiva e localización dos tribunais - Tribunais de Singapur en Singapur<br/>
    </p>
    <p>A súa sede/país principal - China ou Hong Kong<br/>
    Lexislación aplicable - Rexión Administrativa Especial de Hong Kong<br/>
    Xurisdición exclusiva e localización dos tribunais - Tribunais da Rexión Administrativa Especial de Hong Kong en Hong Kong<br/>
    </p>
    <p>A súa sede/país principal - Espazo Económico Europeo (EEE), Europa, Oriente Medio, África ou Rusia<br/>
    Lexislación aplicable - Irlanda<br/>
    Xurisdición exclusiva e localización dos tribunais - Dublín, Irlanda<br/>
    </p>
    <p>A súa sede/país principal - Resto do mundo<br/>
    Lexislación aplicable - **Commonwealth de Massachusetts, Estados Unidos de América, a non ser que non sexa executable no seu país e neste caso: no caso de que ningunha das leis anteriores sexa executable aplicarase esta (a de nivel superior na lista que precede), no seu defecto aplicarase a súa lexislación local.<br/>
    Xurisdición exclusiva e localización dos tribunais - **Tribunais federais ou estatais de Massachusetts en Massachusetts<br/>
    </p>
    <p>Con independencia de calquera disposición en sentido contrario a este Acordo, cada parte poderá solicitar medidas preliminares ou cautelares en relación con calquera asunto relacionado con este Acordo no país onde se sitúe cada parte.</p>
    <p>11. <u>CONDICIÓNS SUXEITAS A CAMBIOS</u>. Vostede recoñece e acepta que Nuance pode cambiar os termos e condicións deste Acordo cada certo tempo, mediante aviso previo con suficiente antelación no seu dispositivo. Se non acepta tales cambios neste Acordo, a súa única opción é deixar de acceder a Swype Connect, o que inclúe, aínda que non unicamente, deixar de descargar e instalar o Software.</p>
    <p>12. <u>CONDICIÓNS LEGAIS XERAIS</u>. Vostede non poderá asignar nin transferir de calquera outro xeito os dereitos ou obrigas establecidos neste Acordo sen a autorización previa por escrito de Nuance. O Acordo constitúe o acordo completo entre Nuance e Vostede, e prevalece sobre calquera outra comunicación o anuncio con respecto a Swype Connect e ao Software. Se algunha das disposicións deste Acordo se considera inválida ou inaplicable, revisarase a disposición só na medida necesaria para corrixir a súa invalidez ou inaplicabilidade, e o resto do presente Acordo seguirá tendo plena vixencia. O feito de que Nuance non exerza un dereito ou non faga cumprir unha disposición deste Acordo non constituirá unha renuncia ao devandito dereito ou disposición. As alíneas 2, 3, 4, 5, 6, 8, 9, 10 e 12 deste Acordo seguirán vixentes tras a extinción ou finalización deste Acordo.</p>
 </body>
</html>
