<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Son Gözden Geçirme Tarihi: <b>12 Eylül, 2014</b></p>
    <p>SWYPE WITH DRAGON DICTATION SON KULLANICI LİSANS SÖZLEŞMESİ</p>
    <p>İŞBU SÖZLEŞME SİZİN (SWYPE VE/VEYA DRAGON DICTATION UYGULAMALARINI KULLANAN TÜZEL KİŞİLİK YA DA ŞAHIS) İLE NUANCE COMMUNICATIONS, INC. ŞİRKETİ (&quot;NUANCE&quot;) ARASINDA YASAL BİR SÖZLEŞMEDİR. LÜTFEN AŞAĞIDAKİ KOŞULLARI DİKKATLİCE OKUYUN.</p>
    <p>SWYPE YAZILIMI VE/VEYA DRAGON DICTATION HİZMETİNİ KULLANMAK VE YÜKLEMEK İÇİN İŞBU DRAGON DICTATION SON KULLANICI LİSANS SÖZLEŞMESİNİN (&quot;SÖZLEŞME&quot;) KOŞULLARINI KABUL ETMELİSİNİZ. &quot;KABUL&quot; DÜĞMESİNİ TIKLATMAK SURETİYLE İŞBU SÖZLEŞMENİN KOŞULLARI İLE BAĞLI OLMAYI KABUL EDERSİNİZ. İŞBU KOŞUL VE ŞARTLARI KABUL ETMEDİKÇE SWYPE YAZILIMINI YA DA DRAGON DICTATION HİZMETİNİ KULLANAMAZSINIZ.</p>
    <p>Swype yazılımı ve Dragon Dictation hizmeti, aygıt kullanıcılarına metin ve e-posta iletileri yaratabilmek dahil, ancak bunlarla sınırlı olmamak üzere, söz konusu aygıtların bazı işlemlerini metin girişi ve sözlü komuta vasıtasıyla denetlemesine izin veren belirli istemci/sunucu uygulamalarından oluşur. Aşağıdaki koşul ve şartlar metin girişi kipi sağlayan ve kullanıcılara bir Nuance tesisinde yüklü olan Dragon Dictation sunucusu uygulamalarına erişim izni veren (&quot;Hizmet&quot;) Nuance ve tedarikçilerinin size sunduğu her türlü ek Swype yazılımı dahil Swype yazılımını (&quot;Yazılım&quot;) ve Nuance tarafından Yazılımı kullanmanız ve Hizmete erişmeniz için sağlanan ekli belgeleri indirmenize, yüklemenize ve kullanmanıza izin verir.</p>
    <p>1. <u>LİSANSIN VERİLİŞİ</u>. Nuance ve tedarikçileri Size (&quot;Lisans Sahibi&quot;) sadece Nuance ve tedarikçileri tarafından sunulan Hizmet ve Yazılımdaki dillerde ve ülkelerde Hizmete söz konusu Aygıttaki Yazılım üzerinden erişmek için tek bir Aygıtta kullanmak ve tek bir Aygıta yüklemek üzere şahsi, münhasır olmayan, devredilemez, alt lisansı verilemez, geri alınabilir, sınırlı ve sadece nesne kodu şeklinde bir lisans vermektedir. &quot;Aygıt&quot;, <a href="http://www.nuancemobilelife.com">http://www.nuancemobilelife.com</a> adresinde bulunan, zaman zaman Nuance tarafından güncelleştirilebilen, Nuance&#39;ın web sitesinde yer alan tanımdaki şekliyle bir mobil aygıtı ifade eder. Ayrıca Nuance&#39;ın, diller, klavyeler ya da sözlükler dahil fakat bunlarla sınırlı olmamak üzere, ek Yazılım indirmeleri sunabileceğini ve söz konusu ek Yazılım indirmelerini yalnızca burada sağlanan Yazılımla kullanabileceğinizi ve söz konusu ek Yazılım indirmelerinin işbu Sözleşmenin koşul ve şartlarına tabi olduğunu kabul ve teyit edersiniz. Yazılım ve Hizmeti indirme ve kullanımınıza bağlı olarak, zaman zaman değişebilecek bir üçüncü tarafa (örneğin, Google, Amazon, Apple), borçlandığınız ve ücretlendirildiğiniz tüm ücretler sizin sorumluluğunuzdadır. İşbu Sözleşmede belirtildiği üzere, Nuance, Yazılım ya da Hizmeti kullanımınız dolayısıyla söz konusu üçüncü tarafa herhangi bir ödeme iadesi yapmakla yükümlü değildir. Ayrıca, Yazılım ve Hizmetin kablosuz ağınızı veri göndermek ve almak üzere kullanacağını ve mobil operatörünüzün ya da sair üçüncü tarafların Size Yazılım ve Hizmet yayın süresi, verileri ve/veya kullanım ücretleri fatura edeceğini onaylar ve kabul edersiniz.</p>
    <p>2. <u>LİSANS SAHİBİNİN YÜKÜMLÜLÜKLERİ</u>.</p>
    <p>2.1. <u>KISITLAMALAR</u>. (Kanun tarafından izin verilen haller hariç): (a) Nuance tarafından yazılı olarak aksi takdirde onaylanmadıkça Yazılım ile ya da Hizmete otomatik ya da kaydedilmiş sorgular sunamazsınız; (b) Yazılım ya da Hizmeti kendiniz için kullanım hariç kullanamazsınız; (c) Hizmete yazılım ile ya da Yazılımdan başka araçlar ile erişemezsiniz; (d) Yazılımı kısmen ya da tamamen kopyalayamaz, yeniden oluşturamaz, dağıtamaz ya da herhangi bir şekilde çoğaltamazsınız; (e) Yazılım ya da Hizmetteki hakları kısmen ya da tamamen satamaz, finansal olarak kiralayamaz, bunların lisansını veremez, bunların alt lisansını veremez, bunları dağıtamaz, temlik edemez, devredemez ya da başka şekilde bahşedemezsiniz; (f) Yazılımı ya da Hizmeti değiştiremez, dönüştüremez, Yazılımın çevirisini yapamaz ya da Yazılımdan türetilmiş çalışmalar oluşturamazsınız; (g) Yazılım ya da Hizmetin kaynak kodunu, temel alınan fikri ya da algoritmaları elde etmeye, yeniden düzenlemeye, tanımlamaya ya da keşfetmeye teşebbüs edemez ya da Yazılım ya da Hizmeti herhangi bir şekilde kaynak koduna dönüştüremez, bunların kaynak kodunu oluşturamaz, tersine mühendislik işlemi yapamazsınız; (h) mülkiyete ilişkin bildirimleri, etiketleri ya da markaları Yazılımdan kaldıramazsınız ya da (i) Yazılım ya da Hizmeti üçüncü taraflarca sunulan ürün ya da hizmetlerle karşılaştırma ya da sınama amaçları ile kullanamazsınız.</p>
    <p>3. <u>MÜLKİYETE İLİŞKİN HAKLAR</u>.</p>
    <p>3.1. <u>YAZILIM VE HİZMET</u>. Nuance ve lisans verenleri tüm patent, telif hakkı, ticari sır, ticari marka ve bunlarla ilişkili sair fikri mülkiyet hakları dahil ancak bunlarla sınırlı olmamak üzere Yazılım ve Hizmetteki tüm hak, mülkiyet ve menfaatlerin sahibidir ve söz konusu haklara ilişkin tüm mülkiyetler münferiden Nuance ve/veya lisans verenlerde kalır. Yazılımın ya da Hizmetin yetkisiz bir şekilde kopyalanması ya da yukarıda anılan kısıtlamalara uyulmaması, işbu Sözleşme ile işbu vesileyle bahsedilen tüm lisansların kendiliğinden feshi ile sonuçlanır ve Nuance&#39;a bunların ihlaline yönelik tüm yasal ve hakkaniyete uygun çözüm yollarını açar.</p>
    <p>3.2. <u>ÜÇÜNCÜ TARAF YAZILIMI</u>. Yazılım, bildirimler ve/veya ek koşul ve şartları gerektiren üçüncü taraf yazılımı içerebilir. Söz konusu gerekli üçüncü taraf yazılım bildirimleri ve/veya ek koşul ve şartları: <a href="http://swype.com/attributions">http://swype.com/attributions</a> adresinde yer alır ve atıf suretiyle işbu Sözleşmeye dahil edilir ve işbu Sözleşmenin bir parçası olur. İşbu Sözleşmeyi kabul ederek şayet varsa, işbu belgede öngörülen ek koşullar ile şartları da kabul edersiniz.</p>
    <p>3.3. <u>KONUŞMA VERİLERİ VE LİSANSLAMA VERİLERİ</u>.</p>
    <p>(a) <u>KONUŞMA VERİLERİ</u>. Hizmetin parçası olarak Nuance Hizmetin sair verilerini ve konuşma tanımayı ve sair Nuance hizmetleri ile ürünlerini ayarlamak, geliştirmek ve iyileştirmek üzere aşağıda belirtildiği gibi Konuşma Verilerini de toplar ve kullanır. İşbu Sözleşmenin koşul ve şartlarını kabul ederek Nuance&#39;ın Hizmetin parçası olarak Konuşma Verilerini toplayabileceğini ve söz konusu bilgilerin sadece Nuance ya da Nuance&#39;in talimatı ile hareket eden üçüncü taraflar tarafından gizlilik sözleşmelerine uygun olarak Hizmetin sair verilerini ve konuşma tanımayı ve sair Nuance hizmetleri ile ürünlerini ayarlamak, geliştirmek ve iyileştirmek için kullanılacağını onaylar, buna rıza gösterir ve bunu kabul edersiniz. Nuance Konuşma Verilerindeki bilgi öğelerini yukarıda öngörülenden başka herhangi bir amaç için kullanmayacaktır. &quot;Konuşma Verileri&quot; ile kastedilen, Hizmet ile bağlantılı olarak üretilen ya da Sizin tarafınızdan işbu vesileyle temin edilen ses dosyaları, bağlantılı dökümler ve günlük dosyalardır. Temin ettiğiniz tüm Konuşma Verileri gizli olarak kalacak ve gerektiği takdirde mahkeme emri uyarınca ya da gerektiği takdirde veya kanun tarafından yasa ile yetkilendirilmiş bir devlet kurumuna ait olması durumunda yasal ya da düzenleyici gereksinimleri karşılamak üzere ya da Nuance tarafından şirketin başka bir teşebbüse satılışı, şirket birleşmesi ya da şirket alımı durumunda Nuance tarafından ifşa edilebilir.</p>
    <p>(b) <u>LİSANSLAMA VERİLERİ</u>. Yazılım ve Hizmetin bir parçası olarak, Nuance ve tedarikçileri aşağıda tanımlandığı üzere Lisanslama Verilerini de toplar ve kullanır. Nuance&#39;ın Lisanslama Verilerini, Yazılım ve Hizmet hükmünün bir parçası olarak toplayabileceğini kabul ve teyit eder ve buna rıza gösterirsiniz. Lisanslama Verileri, Nuance ya da Nuance&#39;ın talimatı doğrultusunda gizlilik sözleşmeleri uyarınca hareket eden üçüncü tarafların, ürün ve hizmetlerini geliştirme, oluşturma ve iyileştirmesine yardımcı olması amacıyla kullanılır. Lisanslama Verilerinin herhangi bir belirli şahıs ile doğrudan bağlantıya izin vermeyen bir biçimde olmaları sebebiyle, Lisanslama Verilerinin kişisel olmayan bilgiler olduğu kabul edilir. &quot;Lisanslama Verileri&quot; ile kastedilen; aygıt markası, model numarası, görüntü, aygıt kimliği, IP adresi ve benzer veriler gibi Yazılım ve aygıtınız hakkındaki bilgilerdir.</p>
    <p>(c) İşbu Yazılımı ve Hizmeti kullanarak Nuance ve üçüncü taraf iş ortaklarınca gerek Konuşma gerek Lisanslama verilerinin depolanma, işlenme ve kullanımı dahil, Amerika Birleşik Devletleri ve/veya sair ülkelere transferleri dahil, Konuşma Verileri ve Lisanslama Verilerinin işbu vesileyle öngörüldüğü üzere toplanmasına ve kullanılmasına rıza göstermiş olursunuz.</p>
    <p>(d) Konuşma Verileri ve Lisanslama Verileri Nuance&#39;ın geçerli gizlilik politikasına tabidir. Daha fazla bilgi için aşağıdaki adreste yer alan Nuance gizlilik politikasına bakın: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>DESTEK</u>. Hizmet ve Yazılımı değerlendirme ya da sınama sürecini kolaylaştırmak üzere Lisans sahibi aşağıdaki adresten Nuance&#39;a sıkça sorulan sorulara başvurabilir: <a href="http://www.nuancemobilelife.com">http://www.nuancemobilelife.com</a>. Ek destek için Lisans sahibi yukarıda anılan web sitesi aracılığıyla söz konusu desteği talep edebilir ve mevcut elemanının bulunması durumunda Nuance, Yazılım ve Hizmetin özelliklerini ve işlevlerini açıklamak ve/veya arıza açısından Lisans sahibine faks, e-posta ya da sair şekillerde makul destek hizmetlerini sunacaktır. Nuance Destek sorularınıza 48 iş saati içerisinde (resmi tatiller ve şirket tatilleri hariç) yanıt verecektir.</p>
    <p>5. <u>GARANTİLERDEN FERAGAT</u>. NUANCE, LİSAN VERENLERİ VE TEDARİKÇİLERİ&#39;NİN YAZILIM VE HİZMETİ SADECE YAZILIM VE HİZMETİ KULLANMANIZ İÇİN SİZE TEMİN ETTİĞİNİ ONAYLAR VE KABUL EDERSİNİZ. BUNDAN DOLAYI, VERİLERİNİZİ VE SİSTEMLERİNİZİ KAYIP YA DA ZARARDAN KORUMAK ÜZERE GEREKLİ OLAN TÜM TEDBİR İLE ÖNLEMLERİ ALMAYI KABUL EDERSİNİZ. NUANCE, LİSAN VERENLERİ VE TEDARİKÇİLERİ YAZILIM VE HİZMETİ &quot;OLDUĞU GİBİ&quot;, TÜM HATALARI İLE BİRLİKTE VE HİÇBİR GARANTİ OLMAKSIZIN TEMİN EDER. İLGİLİ KANUN TARAFINDAN İZİN VERİLEN AZAMİ ÖLÇÜDE NUANCE, LİSAN VERENLERİ VE TEDARİKÇİLERİ TİCARİ ELVERİŞLİLİK, BELİRLİ BİR AMACA UYGUNLUK YA DA İHLAL ETMEME GARANTİLERİ DAHİL, TÜM SARİH YA DA ZIMNİ GARANTİLEİ KESİN BİÇİMDE REDDEDER.</p>
    <p>6. <u>SORUMLULUĞUN SINIRLANDIRILMASI</u>. GEÇERLİ KANUN TARAFINDAN İZİN VERİLEN AZAMİ ÖLÇÜDE NUANCE, GÖREVLİLERİ, YÖNETİCİLERİ VE ÇALIŞANLARI, TEDARİKÇİLERİ YA DA LİSANS VERENLERİ SÖZ KONUSU ZARARLARA İLİŞKİN OLASILIKTAN ÖNCEDEN HABERDAR EDİLMİŞ OLSALAR YA DA BUNUN FARKINDA OLMUŞ OLSALAR DAHİ, HANGİ SORUMLULUK TEORİSİ UYARINCA SEBEBİYET VERİLMİŞ OLURSA OLSUN YAZILIM YA DA HİZMETİN KULLANIMINDAN KAYNAKLANAN YOKSUN KALINAN KAZANÇLAR, VERİ KAYBI, KULLANIM KAYBI, TİCARİ KESİNTİ YA DA KAPSAM MALİYETİ DAHİL ANCAK BUNLARLA SINIRLI OLMAMAK ÜZERE HERHANGİ BİR DOĞRUDAN, DOLAYLI, ÖZEL, ARIZİ, NETİCE KABİLİNDEN DOĞAN YA DA CEZAİ ZARARLAR İÇİN HİÇBİR SURETTE SORUMLU OLMAZ.</p>
    <p>7. <u>SÜRE VE SONA ERME</u>. İşbu Sözleşme işbu Sözleşmenin koşul ve şartlarını kabulünüz ile başlar ve fesih ile sona erer. Nuance işbu Sözleşme ve/veya işbu vesileyle verilen lisansları takdiri tamamen kendisine ait olmak üzere herhangi bir gerekçe ile ya da herhangi bir gerekçe göstermeksizin Hizmetin sona erdiğini ya da feshedildiğini ihbar etmek suretiyle dilediği zaman feshedebilir. İşbu Sözleşme herhangi bir koşul ya da şartını ihlaliniz ile birlikte kendiliğinden sona erer. Fesih ile birlikte Yazılımın kullanımını derhal durdurmalı ve Yazılımın tüm kopyalarını silmelisiniz.</p>
    <p>8. <u>İHRACATA UYGUNLUK</u>. Şunları beyan ve tekeffül edersiniz: (i) A.B.D. Hükümet ambargosuna tabi bir ülkede ya da ABD Hükümeti tarafından &quot;terörü destekleyen&quot; bir ülke olarak belirlenen bir ülkede bulunmadığınızı ve (ii) A.B.D. Hükümetinin herhangi bir yasaklı ya da kısıtlı taraflar listesinde bulunmadığınızı.</p>
    <p>9. <u>TİCARİ MARKALAR</u>. Yazılım veya Hizmette kullanılan ya da Yazılım veya Hizmetin içerdiği üçüncü taraf ticari markaları, ticari isimleri, ürün isimleri ve logoları (&quot;Ticari Markalar&quot;) ilgili sahiplerinin ticari markaları ya da tescilli ticari markalardır ve söz konusu Ticari Markaların kullanımı ticari marka sahibinin lehine hüküm ifade eder. Söz konusu Ticari Markaların kullanımı karşılıklı çalışabilirliği ifade eder ve aşağıdaki durumları oluşturmaz: (i) Nuance tarafından söz konusu şirket ile bir ortaklık veya (ii) söz konusu şirketin ve ürün ya da hizmetlerinin Nuance tarafından onaylanması ya da tanınması.</p>
    <p>10. <u>TABİ OLUNAN HUKUK</u>. İşbu sözleşme, yasal hükümlerle uyuşmazlıklarından bağımsız olarak, Commonwealth of Massachusetts, Amerika Birleşik Devletleri yasalarına tabidir ve bu Sözleşme dışında doğan her tür ihtilafla bağlantılı olarak Commonwealth&#39;e bağlı federal ve eyalet mahkemelerinin münhasır yargı yetkisini kabul edersiniz. İşbu Sözleşme işbu vesileyle açıkça kapsam dışı bırakılan Milletlerarası Mal Satımına ilişkin Sözleşmeler hakkındaki Birleşmiş Milletler Antlaşmasına tabi değildir.</p>
    <p>11. <u>DEĞİŞİKLİĞE TABİ KOŞULLAR</u>. Nuance&#39;ın e-posta adresiniz dahil, kayıt esnasında temin ettiğiniz adresinize yapılacak makul bildirim suretiyle işbu Sözleşmenin koşul ve şartlarını muhtelif zamanlarda değiştirebileceğini onaylar ve kabul edersiniz. İşbu Sözleşmedeki söz konusu değişiklikleri kabul etmiyorsanız, başvurabileceğiniz tek çözüm yolu Yazılım ve Hizmeti kullanmayı durdurmaktır. Söz konusu değişikliği gözden geçirmeniz için Nuance&#39;ın makul bildirimde bulunmasından sonra Yazılım ya da Hizmetin herhangi bir parçasını kullanmaya devam etmeniz söz konusu değişikliğe ilişkin kabulünüz olarak addedilecektir.</p>
    <p>12. <u>GENEL YASAL KOŞULLAR</u>. İşbu Sözleşme çerçevesindeki haklarınızı ya da yükümlülüklerinizi Nuance&#39;ın önceden yazılı rızası olmaksızın temlik edemez ya da başka şekilde devredemezsiniz. İşbu Sözleşme, Nuance ile Sizin aranızdaki sözleşmenin tamamıdır ve Yazılıma istinaden sair iletişimleri ya da tanıtmaları ilga eder. İşbu Sözleşmenin herhangi bir hükmünün geçersiz ya da icra edilemez olduğu kabul edilirse, söz konusu hüküm münferiden geçersizlik ya da icra edilemezlik halini ıslah için gerekli ölçüde gözden geçirilir ve işbu Sözleşmenin geri kalanı tam olarak yürürlükte kalmaya devam eder. Nuance&#39;ın işbu Sözleşmenin herhangi bir hükmü ya da hakkını ifa ya da icra etmemesi söz konusu hüküm ya da hakka ilişkin bir feragat oluşturmaz. İşbu Sözleşmenin 2, 3, 5, 6, 7, 9, 10 ve 12. bölümleri işbu Sözleşmenin hitam ya da feshinden sonra da yürürlükte kalır.</p>
 </body>
</html>
