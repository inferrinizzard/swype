<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Ημερομηνία τελευταίας αναθεώρησης: <b>12 Σεπτεμβρίου 2014</b></p>
    <p>SWYPE ΜΕ ΑΔΕΙΑ ΧΡΗΣΗΣ ΤΕΛΙΚΟΥ ΧΡΗΣΤΗ DRAGON DICTATION</p>
    <p>Η ΠΑΡΟΥΣΑ ΑΠΟΤΕΛΕΙ ΝΟΜΙΚΑ ΔΕΣΜΕΥΤΙΚΗ ΣΥΜΦΩΝΙΑ ΑΝΑΜΕΣΑ ΣΕ ΕΣΑΣ (ΤΟ ΦΥΣΙΚΟ Ή ΤΟ ΝΟΜΙΚΟ ΠΡΟΣΩΠΟ ΠΟΥ ΧΡΗΣΙΜΟΠΟΙΕΙ ΤΙΣ ΕΦΑΡΜΟΓΕΣ SWYPE Ή/ΚΑΙ DRAGON DICTATION) ΚΑΙ ΤΗ NUANCE COMMUNICATIONS, INC. (&quot;NUANCE&quot;). ΔΙΑΒΑΣΤΕ ΠΡΟΣΕΚΤΙΚΑ ΤΟΥΣ ΠΑΡΑΚΑΤΩ ΟΡΟΥΣ.</p>
    <p>ΠΡΕΠΕΙ ΝΑ ΣΥΜΦΩΝΗΣΕΤΕ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ ΤΕΛΙΚΟΥ ΧΡΗΣΤΗ (&quot;ΣΥΜΦΩΝΙΑ&quot;) ΓΙΑ ΝΑ ΕΓΚΑΤΑΣΤΗΣΕΤΕ ΚΑΙ ΝΑ ΧΡΗΣΙΜΟΠΟΙΗΣΕΤΕ ΤΟ ΛΟΓΙΣΜΙΚΟ SWYPE Ή/ΚΑΙ ΤΗΝ ΥΠΗΡΕΣΙΑ DRAGON DICTATION. ΚΑΝΟΝΤΑΣ ΚΛΙΚ ΣΤΟ ΚΟΥΜΠΙ &quot;ΑΠΟΔΟΧΗ&quot;, ΣΥΜΦΩΝΕΙΤΕ ΟΤΙ ΔΕΣΜΕΥΕΣΤΕ ΑΠΟ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΣΥΜΦΩΝΙΑΣ. ΔΕΝ ΕΠΙΤΡΕΠΕΤΑΙ ΝΑ ΧΡΗΣΙΜΟΠΟΙΗΣΕΤΕ ΜΕ ΟΠΟΙΟΝΔΗΠΟΤΕ ΤΡΟΠΟ ΤΟ ΛΟΓΙΣΜΙΚΟ SWYPE Ή ΤΗΝ ΥΠΗΡΕΣΙΑ DRAGON DICTATION ΕΑΝ ΔΕΝ ΑΠΟΔΕΧΤΕΙΤΕ ΑΥΤΟΥΣ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ.</p>
    <p>Το λογισμικό Swype και η υπηρεσία Dragon Dictation αποτελούνται από ορισμένες εφαρμογές προγράμματος-πελάτη/διακομιστή που επιτρέπουν στους χρήστες συσκευών να ελέγχουν συγκεκριμένες λειτουργίες αυτών των συσκευών μέσω εισαγωγής κειμένου και φωνητικών εντολών, συμπεριλαμβανομένης, μεταξύ άλλων, της ικανότητας δημιουργίας μηνυμάτων κειμένου και μηνυμάτων ηλεκτρονικού ταχυδρομείου. Οι παρακάτω γενικοί όροι και προϋποθέσεις επιτρέπουν τη λήψη, την εγκατάσταση και τη χρήση του λογισμικού Swype, συμπεριλαμβανομένου οποιουδήποτε επιπλέον λογισμικού Swype που μπορεί να καταστεί διαθέσιμο σε εσάς μέσω της Nuance και των προμηθευτών της (&quot;Λογισμικό&quot;), το οποίο παρέχει λειτουργικότητα εισαγωγής κειμένου και επιτρέπει στους χρήστες να έχουν πρόσβαση στις εφαρμογές διακομιστή Dragon Dictation που είναι εγκαταστημένες σε εγκαταστάσεις της Nuance (η &quot;Υπηρεσία&quot;), και της συνοδευτικής τεκμηρίωσης που παρέχεται από τη Nuance για τη χρήση του Λογισμικού και την πρόσβαση σε αυτή την Υπηρεσία.</p>
    <p>1. <u>ΕΚΧΩΡΗΣΗ ΑΔΕΙΑΣ ΧΡΗΣΗΣ</u>. Η Nuance και οι προμηθευτές της σάς εκχωρούν (ο &quot;Κάτοχος αδείας&quot;), μια προσωπική, μη αποκλειστική, μη μεταβιβάσιμη, μη εκχωρήσιμη, ανακλητή περιορισμένη άδεια χρήσης, μόνο σε μορφή αντικειμενικού κώδικα, για να εγκαταστήσετε και να χρησιμοποιήσετε το Λογισμικό σε μία μόνο Συσκευή και να αποκτήσετε πρόσβαση στην Υπηρεσία μέσω του Λογισμικού από αυτή τη Συσκευή μόνο στις χώρες και γλώσσες του Λογισμικού και της Υπηρεσίας, όπως είναι διαθέσιμες από τη Nuance και τους προμηθευτές της. Η &quot;Συσκευή&quot; είναι μια εγκεκριμένη κινητή συσκευή όπως περιγράφεται στον ιστότοπο της Nuance που βρίσκεται στη διεύθυνση <a href="http://www.nuancemobilelife.com">http://www.nuancemobilelife.com</a> και η οποία μπορεί να ενημερώνεται από τη Nuance κατά διαστήματα. Επιπλέον αποδέχεστε και συμφωνείτε ότι η Nuance ενδέχεται να καταστήσει διαθέσιμες επιπλέον λήψεις Λογισμικού, συμπεριλαμβανομένων μεταξύ άλλων γλωσσών, πληκτρολογίων ή λεξικών και ότι μπορείτε να χρησιμοποιείτε αυτές τις επιπλέον λήψεις Λογισμικού μόνο με το Λογισμικό που παρέχεται με την παρούσα και ότι η χρήση αυτών των επιπλέον λήψεων Λογισμικού από εσάς υπόκειται στους όρους και τις προϋποθέσεις της παρούσας Συμφωνίας. Είστε υπεύθυνοι για οποιαδήποτε τέλη προκύψουν από εσάς και τα οποία χρεώνονται από κάποιον τρίτο (π.χ. τη Google, την Amazon, την Apple) τα οποία ενδέχεται να διαφοροποιούνται ανά διαστήματα ανάλογα με τις λήψεις σας και τη χρήση του Λογισμικού και της Υπηρεσίας. Η Nuance δεν έχει καμία υποχρέωση επιστροφής τυχόν πληρωμών που έχουν πραγματοποιηθεί σε τρίτους για χρήση του Λογισμικού και της Υπηρεσίας από εσάς όπως ορίζεται σε αυτή τη Συμφωνία. Επιπλέον αποδέχεστε και συμφωνείτε ότι το Λογισμικό και η Υπηρεσία θα χρησιμοποιούν το ασύρματο δίκτυό σας για την αποστολή και λήψη δεδομένων και ότι η εταιρεία κινητής τηλεφωνίας και λοιποί τρίτοι ενδέχεται να σας χρεώσουν με τέλη αερόχρονου, δεδομένων ή/και χρήσης του Λογισμικού και της Υπηρεσίας.</p>
    <p>2. <u>ΥΠΟΧΡΕΩΣΕΙΣ ΚΑΤΟΧΟΥ ΑΔΕΙΑΣ</u>.</p>
    <p>2.1. <u>ΠΕΡΙΟΡΙΣΜΟΙ</u>. Δεν επιτρέπεται (εκτός εάν επιτρέπεται από το νόμο) να προβαίνετε στις παρακάτω ενέργειες: (α) υποβολή οποιωνδήποτε αυτοματοποιημένων ή καταγραμμένων ερωτημάτων με το Λογισμικό ή στην Υπηρεσία εκτός εάν υπάρχει διαφορετική έγγραφη έγκριση από τη Nuance, (β) χρήση του Λογισμικού και της Υπηρεσίας για άλλον σκοπό εκτός από την προσωπική σας χρήση, (γ) Πρόσβαση στην Υπηρεσία με άλλο λογισμικό ή μέσα εκτός από αυτό το Λογισμικό, (δ) αντιγραφή, αναπαραγωγή, διανομή ή με οποιονδήποτε άλλον τρόπο δημιουργία διπλότυπου του Λογισμικού, εν όλω ή εν μέρει, (ε) πώληση, μίσθωση, παραχώρηση άδειας χρήσης, παραχώρηση δευτερεύουσας άδειας χρήσης, διανομή, εκχώρηση, μεταβίβαση ή με οποιονδήποτε άλλο τρόπο εκχώρηση οποιωνδήποτε δικαιωμάτων επί του Λογισμικού ή της Υπηρεσίας, εν όλω ή εν μέρει, (στ) τροποποίηση, μεταφορά, μετάφραση ή δημιουργία παράγωγων έργων του Λογισμικού ή της Υπηρεσίας, (ζ) Αποσυμπίληση, ανακατασκευή του πηγαίου ή αντικειμενικού κώδικα ή με άλλο τρόπο απόπειρα άντλησης, ανακατασκευής, αναγνώρισης ή αποκάλυψης οποιουδήποτε πηγαίου κώδικα, υποκείμενων ιδεών ή αλγόριθμων του Λογισμικού ή της Υπηρεσίας με οποιονδήποτε τρόπο, (η) αφαίρεση οποιωνδήποτε ειδοποιήσεων, ετικετών ή σημάτων ιδιοκτησίας από το Λογισμικό ή (θ) χρήση του Λογισμικού ή της Υπηρεσίας για τη σύγκριση ή τον έλεγχο της απόδοσης σε σχέση με προϊόντα ή υπηρεσίες που είναι διαθέσιμα από τρίτους κατασκευαστές.</p>
    <p>3. <u>ΔΙΚΑΙΩΜΑΤΑ ΙΔΙΟΚΤΗΣΙΑΣ</u>.</p>
    <p>3.1. <u>ΛΟΓΙΣΜΙΚΟ ΚΑΙ ΥΠΗΡΕΣΙΑ</u>. Η Nuance και οι δικαιοπάροχοί της κατέχουν κάθε δικαίωμα, τίτλο και όφελος επί του Λογισμικού και της Υπηρεσίας, συμπεριλαμβανομένων, μεταξύ άλλων, όλων των δικαιωμάτων ευρεσιτεχνίας, των πνευματικών δικαιωμάτων, των δικαιωμάτων εμπορικού απορρήτου ή χρήσης εμπορικού σήματος και άλλων σχετικών δικαιωμάτων πνευματικής ιδιοκτησίας, και κάθε τίτλος για αυτά τα δικαιώματα θα παραμένει αποκλειστικά στην Nuance ή/και στους δικαιοπάροχούς της. Η μη εξουσιοδοτημένη αντιγραφή του Λογισμικού ή της Υπηρεσίας ή η μη συμμόρφωση με τους παραπάνω περιορισμούς επιφέρει τον αυτόματο τερματισμό της παρούσας Συμφωνίας και όλων των αδειών χρήσης που εκχωρούνται με την παρούσα και καθιστά διαθέσιμα στην Nuance όλα τα νόμιμα και εύλογα ένδικα μέσα για την παραβίαση αυτής.</p>
    <p>3.2. <u>ΛΟΓΙΣΜΙΚΟ ΤΡΙΤΟΥ ΚΑΤΑΣΚΕΥΑΣΤΗ</u>. Το Λογισμικό ενδέχεται να περιέχει λογισμικό τρίτου κατασκευαστή το οποίο απαιτεί γνωστοποιήσεις ή/και επιπλέον όρους και προϋποθέσεις. Τέτοιες απαιτούμενες γνωστοποιήσεις ή/και επιπλέον όροι και προϋποθέσεις λογισμικού τρίτου κατασκευαστή βρίσκονται στο: <a href="http://swype.com/attributions">http://swype.com/attributions</a> και γίνονται τμήμα της συμφωνίας και ενσωματώνονται σε αυτή με την αναφορά τους στην παρούσα Συμφωνία. Εάν αποδεχτείτε την παρούσα Συμφωνία, αποδέχεστε επίσης τους επιπλέον όρους και τις προϋποθέσεις, εάν υπάρχουν, όπως ορίζονται με την παρούσα.</p>
    <p>3.3. <u>ΔΕΔΟΜΕΝΑ ΟΜΙΛΙΑΣ ΚΑΙ ΔΕΔΟΜΕΝΑ ΠΑΡΑΧΩΡΗΣΗΣ ΑΔΕΙΑΣ ΧΡΗΣΗΣ</u>.</p>
    <p>(α) <u>ΔΕΔΟΜΕΝΑ ΟΜΙΛΙΑΣ</u>. Στο πλαίσιο της Υπηρεσίας, η Nuance συλλέγει και χρησιμοποιεί επίσης Δεδομένα Ομιλίας, όπως ορίζονται παρακάτω, για να επεξεργαστεί, να εμπλουτίσει και να βελτιώσει την αναγνώριση ομιλίας και άλλα συστατικά της Υπηρεσίας, καθώς και άλλες υπηρεσίες και προϊόντα της Nuance. Εάν αποδεχτείτε τους όρους και προϋποθέσεις της παρούσας Συμφωνίας, αποδέχεστε, συναινείτε και συμφωνείτε ότι η Nuance μπορεί να συλλέγει τα Δεδομένα Ομιλίας στο πλαίσιο της Υπηρεσίας και ότι αυτές οι πληροφορίες θα χρησιμοποιούνται μόνο από την Nuance ή από τρίτα μέρη που ενεργούν υπό τις οδηγίες της Nuance, δυνάμει συμφωνιών εμπιστευτικότητας, για την επεξεργασία, τον εμπλουτισμό και τη βελτίωση της αναγνώρισης ομιλίας και άλλων συστατικών της Υπηρεσίας, καθώς και άλλων υπηρεσιών και προϊόντων της Nuance. Η Nuance δεν θα χρησιμοποιεί τα στοιχεία πληροφοριών οποιωνδήποτε Δεδομένων Ομιλίας για οποιονδήποτε σκοπό εκτός από αυτόν που καθορίζεται παραπάνω. Με τον όρο &quot;Δεδομένα Ομιλίας&quot; νοούνται τα αρχεία ήχου, οι συσχετιζόμενες μεταγραφές και τα αρχεία καταγραφής που παρέχονται από εσάς με την παρούσα ή δημιουργούνται σε σχέση με την Υπηρεσία. Όλα τα Δεδομένα Ομιλίας που παρέχετε παραμένουν απόρρητα και θα αποκαλύπτονται από τη Nuance, εάν απαιτείται, για την εκπλήρωση νομικών ή κανονιστικών απαιτήσεων, όπως σύμφωνα με μια απόφαση δικαστηρίου ή προς κάποιο κυβερνητικό οργανισμό, εάν απαιτείται ή επιτρέπεται από το νόμο ή σε περίπτωση πώλησης, συγχώνευσης ή εξαγοράς άλλου νομικού προσώπου από τη Nuance.</p>
    <p>(β) <u>ΔΕΔΟΜΕΝΑ ΠΑΡΑΧΩΡΗΣΗΣ ΑΔΕΙΑΣ ΧΡΗΣΗΣ</u>. Στο πλαίσιο του Λογισμικού και της Υπηρεσίας, η Nuance και οι προμηθευτές της συλλέγουν επίσης και χρησιμοποιούν Δεδομένα Παραχώρησης Άδειας Χρήσης, όπως ορίζεται παρακάτω. Αποδέχεστε, συναινείτε και συμφωνείτε ότι η Nuance μπορεί να συλλέγει Δεδομένα Παραχώρησης Άδειας Χρήσης στο πλαίσιο παροχής του Λογισμικού και της Υπηρεσίας. Τα Δεδομένα Παραχώρησης Άδειας Χρήσης χρησιμοποιούνται για να παρέχουν βοήθεια στη Nuance ή σε τρίτους που ενεργούν υπό τις οδηγίες της Nuance, δυνάμει συμφωνιών εμπιστευτικότητας για την ανάπτυξη, διαμόρφωση και βελτίωση των προϊόντων και των υπηρεσιών της. Τα Δεδομένα Παραχώρησης Άδειας Χρήσης θεωρούνται μη προσωπικές πληροφορίες, καθώς τα Δεδομένα Παραχώρησης Άδειας Χρήσης είναι σε μορφή, η οποία δεν επιτρέπει τον άμεσο συσχετισμό τους με συγκεκριμένα άτομα. Με τον όρο &quot;Δεδομένα Παραχώρησης Άδειας Χρήσης&quot; νοούνται οι πληροφορίες σχετικά με το Λογισμικό και τη συσκευή σας, για παράδειγμα: μάρκα συσκευής, αριθμός μοντέλου, οθόνη, αναγνωριστικό συσκευής, διεύθυνση IP και παρόμοια δεδομένα.</p>
    <p>(γ) Κατανοείτε ότι με τη χρήση του Λογισμικού και της Υπηρεσίας από εσάς, συναινείτε στη συλλογή και τη χρήση, όπως ορίζεται με την παρούσα, των Δεδομένων Ομιλίας και των Δεδομένων Παραχώρησης Άδειας Χρήσης, συμπεριλαμβανομένης της μεταφοράς και των δύο στις Ηνωμένες Πολιτείες ή/και σε άλλες χώρες για αποθήκευση, επεξεργασία και χρήση από τη Nuance και από συνεργαζόμενα τρίτα μέρη.</p>
    <p>(δ) Τα Δεδομένα Ομιλίας και τα Δεδομένα Παραχώρησης Άδειας Χρήσης υπόκεινται στην ισχύουσα πολιτική απορρήτου της Nuance. Για περισσότερες πληροφορίες ανατρέξτε στην Πολιτική Απορρήτου της Nuance στη διεύθυνση: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ΥΠΟΣΤΗΡΙΞΗ</u>. Για να διευκολύνει τη διαδικασία αξιολόγησης και δοκιμής της Υπηρεσίας και του Λογισμικού, ο Κάτοχος αδείας μπορεί να απευθύνει στη Nuance συνήθεις ερωτήσεις στην τοποθεσία: <a href="http://www.nuancemobilelife.com">http://www.nuancemobilelife.com</a>. Για πρόσθετη υποστήριξη, ο Κάτοχος αδείας μπορεί να ζητήσει αυτή την υποστήριξη μέσω της παραπάνω ιστοσελίδας και κατόπιν διαθεσιμότητας του προσωπικού της Nuance, η Nuance μπορεί να παρέχει εύλογες υπηρεσίες υποστήριξης μέσω φαξ, ηλεκτρονικού ταχυδρομείου ή άλλων μέσων στον Κάτοχο αδείας σχετικά με ελαττώματα ή/και διευκρινίσεις για λειτουργίες και δυνατότητες του Λογισμικού και της Υπηρεσίας. Το Τμήμα Υποστήριξης της Nuance θα απαντάει στις ερωτήσεις σας εντός 48 εργάσιμων ωρών (εξαιρουμένων των Σαββατοκύριακων και των νόμιμων/εταιρικών αργιών).</p>
    <p>5. <u>ΑΠΟΠΟΙΗΣΗ ΕΓΓΥΗΣΕΩΝ</u>. ΑΠΟΔΕΧΕΣΤΕ ΚΑΙ ΣΥΜΦΩΝΕΙΤΕ ΟΤΙ Η NUANCE ΚΑΙ ΟΙ ΔΙΚΑΙΟΠΑΡΟΧΟΙ ΚΑΙ ΠΡΟΜΗΘΕΥΤΕΣ ΤΗΣ ΠΑΡΕΧΟΥΝ ΤΟ ΛΟΓΙΣΜΙΚΟ ΚΑΙ ΤΗΝ ΥΠΗΡΕΣΙΑ ΑΠΟΚΛΕΙΣΤΙΚΑ ΣΕ ΕΣΑΣ ΓΙΑ ΝΑ ΣΑΣ ΕΠΙΤΡΕΨΕΙ ΝΑ ΧΡΗΣΙΜΟΠΟΙΗΣΕΤΕ ΤΟ ΛΟΓΙΣΜΙΚΟ ΚΑΙ ΤΗΝ ΥΠΗΡΕΣΙΑ. ΣΥΝΕΠΩΣ, ΣΥΜΦΩΝΕΙΤΕ ΝΑ ΛΑΜΒΑΝΕΤΕ ΟΛΑ ΤΑ ΜΕΤΡΑ ΠΡΟΦΥΛΑΞΗΣ ΚΑΙ ΠΡΟΣΤΑΣΙΑΣ ΠΟΥ ΑΠΑΙΤΟΥΝΤΑΙ ΓΙΑ ΤΗΝ ΠΡΟΣΤΑΣΙΑ ΤΩΝ ΔΕΔΟΜΕΝΩΝ ΚΑΙ ΣΥΣΤΗΜΑΤΩΝ ΣΑΣ ΑΠΟ ΤΥΧΟΝ ΑΠΩΛΕΙΑ Ή ΖΗΜΙΑ. Η NUANCE, ΟΙ ΔΙΚΑΙΟΠΑΡΟΧΟΙ ΚΑΙ ΟΙ ΠΡΟΜΗΘΕΥΤΕΣ ΤΗΣ ΠΑΡΕΧΟΥΝ ΤΟ ΛΟΓΙΣΜΙΚΟ ΚΑΙ ΤΗΝ ΥΠΗΡΕΣΙΑ &quot;ΩΣ ΕΧΟΥΝ&quot; ΜΕ ΟΛΑ ΤΑ ΣΦΑΛΜΑΤΑ ΚΑΙ ΧΩΡΙΣ ΟΠΟΙΟΥΔΗΠΟΤΕ ΕΙΔΟΥΣ ΕΓΓΥΗΣΗ. ΣΤΗ ΜΕΓΙΣΤΗ ΕΚΤΑΣΗ ΠΟΥ ΕΠΙΤΡΕΠΕΤΑΙ ΑΠΟ ΤΟ ΕΦΑΡΜΟΣΤΕΟ ΔΙΚΑΙΟ, Η NUANCE, ΟΙ ΔΙΚΑΙΟΠΑΡΟΧΟΙ ΚΑΙ ΟΙ ΠΡΟΜΗΘΕΥΤΕΣ ΤΗΣ ΑΠΟΠΟΙΟΥΝΤΑΙ ΣΥΓΚΕΚΡΙΜΕΝΑ ΟΠΟΙΕΣΔΗΠΟΤΕ ΡΗΤΕΣ Ή ΣΙΩΠΗΡΕΣ ΕΓΓΥΗΣΕΙΣ, ΣΥΜΠΕΡΙΛΑΜΒΑΝΟΜΕΝΩΝ ΟΠΟΙΩΝΔΗΠΟΤΕ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ Ή ΜΗ ΠΑΡΑΒΙΑΣΗΣ ΤΩΝ ΔΙΚΑΙΩΜΑΤΩΝ ΤΡΙΤΩΝ.</p>
    <p>6. <u>ΠΕΡΙΟΡΙΣΜΟΣ ΕΥΘΥΝΗΣ</u>. ΣΤΗ ΜΕΓΙΣΤΗ ΕΚΤΑΣΗ ΠΟΥ ΕΠΙΤΡΕΠΕΤΑΙ ΑΠΟ ΤΟ ΕΦΑΡΜΟΣΤΕΟ ΔΙΚΑΙΟ, ΣΕ ΚΑΜΙΑ ΠΕΡΙΠΤΩΣΗ Η NUANCE, ΤΑ ΣΤΕΛΕΧΗ, ΟΙ ΔΙΕΥΘΥΝΤΕΣ ΚΑΙ ΟΙ ΥΠΑΛΛΗΛΟΙ, ΟΙ ΠΡΟΜΗΘΕΥΤΕΣ Ή ΟΙ ΔΙΚΑΙΟΠΑΡΟΧΟΙ ΤΗΣ ΔΕΝ ΕΥΘΥΝΟΝΤΑΙ ΓΙΑ ΟΠΟΙΑΔΗΠΟΤΕ ΑΜΕΣΗ, ΕΜΜΕΣΗ, ΕΙΔΙΚΗ, ΣΥΜΠΤΩΜΑΤΙΚΗ, ΕΠΑΚΟΛΟΥΘΗ Ή ΠΑΡΑΔΕΙΓΜΑΤΙΚΗ ΖΗΜΙΑ, ΣΥΜΠΕΡΙΛΑΜΒΑΝΟΜΕΝΩΝ, ΜΕΤΑΞΥ ΑΛΛΩΝ, ΤΩΝ ΖΗΜΙΩΝ ΓΙΑ ΔΙΑΦΥΓΟΝΤΑ ΚΕΡΔΗ, ΑΠΩΛΕΙΑ ΔΕΔΟΜΕΝΩΝ, ΜΗ ΧΡΗΣΗ, ΔΙΑΚΟΠΗ ΕΠΙΧΕΙΡΗΜΑΤΙΚΩΝ ΔΡΑΣΤΗΡΙΟΤΗΤΩΝ Ή ΚΟΣΤΟΣ ΚΑΛΥΨΗΣ ΠΟΥ ΠΡΟΚΥΠΤΕΙ ΑΠΟ ΤΗ ΧΡΗΣΗ ΤΟΥ ΛΟΓΙΣΜΙΚΟΥ Ή ΤΗΣ ΥΠΗΡΕΣΙΑΣ, ΟΠΩΣ ΚΑΙ ΕΑΝ ΠΡΟΚΛΗΘΗΚΕ, ΣΥΜΦΩΝΑ ΜΕ ΟΠΟΙΑΔΗΠΟΤΕ ΘΕΩΡΙΑ ΕΥΘΥΝΗΣ, ΑΚΟΜΗ ΚΑΙ ΕΑΝ ΕΧΕΙ ΕΝΗΜΕΡΩΘΕΙ ΕΚ ΤΩΝ ΠΡΟΤΕΡΩΝ ΓΙΑ ΤΟ ΕΝΔΕΧΟΜΕΝΟ ΤΕΤΟΙΩΝ ΖΗΜΙΩΝ.</p>
    <p>7. <u>ΔΙΑΡΚΕΙΑ ΚΑΙ ΚΑΤΑΓΓΕΛΙΑ</u>. Η παρούσα Συμφωνία τίθεται σε ισχύ με την αποδοχή των όρων και των προϋποθέσεων της παρούσας Συμφωνίας και λήγει με την καταγγελία της. Η Nuance μπορεί να καταγγείλει την παρούσα Συμφωνία ή/και την άδεια χρήσης που εκχωρείται με την παρούσα ανά πάσα στιγμή κατά τη διακριτική της ευχέρεια, με ή χωρίς αιτία, ειδοποιώντας σας ότι η Υπηρεσία έχει λήξει ή τερματιστεί. Η παρούσα Συμφωνία θα καταγγέλλεται αυτόματα κατόπιν παραβίασης οποιουδήποτε όρου και προϋπόθεσης από εσάς. Μετά την καταγγελία της, θα πρέπει να διακόπτετε άμεσα τη χρήση του Λογισμικού και να διαγράφετε όλα τα αντίγραφά του.</p>
    <p>8. <u>ΣΥΜΜΟΡΦΩΣΗ ΕΞΑΓΩΓΩΝ</u>. Δεσμεύεστε και εγγυάστε ότι (i) δεν βρίσκεστε σε χώρα που υπόκειται σε εμπορικό αποκλεισμό από την Κυβέρνηση των Η.Π.Α. ή που έχει χαρακτηριστεί από την Κυβέρνηση των Η.Π.Α. ως χώρα &quot;υποστήριξης τρομοκρατών&quot; και (ii) δεν είστε καταγεγραμμένοι σε οποιαδήποτε λίστα της Κυβέρνησης των Η.Π.Α με άτομα υπό απαγόρευση ή περιορισμό.</p>
    <p>9. <u>ΕΜΠΟΡΙΚΑ ΣΗΜΑΤΑ</u>. Τα εμπορικά σήματα, οι εμπορικές επωνυμίες, τα ονόματα προϊόντων και τα λογότυπα άλλου κατασκευαστή (τα &quot;Εμπορικά σήματα&quot;) που περιέχονται ή χρησιμοποιούνται στο Λογισμικό ή την Υπηρεσία αποτελούν εμπορικά σήματα ή σήματα κατατεθέντα των αντίστοιχων κατόχων τους και η χρήση αυτών των Εμπορικών σημάτων θα γίνεται προς όφελος του κατόχου του εμπορικού σήματος. Η χρήση αυτών των Εμπορικών σημάτων προορίζεται για τη δήλωση της διαλειτουργικότητας και δεν αποτελεί: (i) συσχέτιση της Nuance με αυτήν την εταιρεία ή (ii) υποστήριξη ή έγκριση αυτής της εταιρείας από τη Nuance και των προϊόντων ή υπηρεσιών της.</p>
    <p>10. <u>ΕΦΑΡΜΟΣΤΕΟ ΔΙΚΑΙΟ</u>. Η παρούσα συμφωνία διέπεται από τους νόμους της Κοινοπολιτείας της Μασαχουσέτης, Ηνωμένες Πολιτείες της Αμερικής, χωρίς να λαμβάνει υπόψη τις αρχές της σύγκρουσης νόμων και με την παρούσα υπόκεισθε στην αποκλειστική δικαιοδοσία των ομοσπονδιακών και κρατικών δικαστηρίων της εν λόγω Κοινοπολιτείας σχετικά με οποιαδήποτε διαφωνία προκύψει από την παρούσα Συμφωνία. Η παρούσα Συμφωνία δεν θα διέπεται από τη Σύμβαση των Ηνωμένων Εθνών για τις Συμβάσεις Διεθνούς Πώλησης Εμπορευμάτων, η εφαρμογή της οποίας εξαιρείται ρητά με την παρούσα.</p>
    <p>11. <u>ΟΡΟΙ ΥΠΟΚΕΙΜΕΝΟΙ ΣΕ ΑΛΛΑΓΗ</u>. Αποδέχεστε και συμφωνείτε ότι η Nuance ενδέχεται να αλλάζει τους όρους και τις προϋποθέσεις της παρούσας Συμφωνίας ανά διαστήματα κατόπιν εύλογης ειδοποίησης στη διεύθυνση που έχετε δηλώσει κατά την εγγραφή σας, καθώς και στη διεύθυνση ηλεκτρονικού ταχυδρομείου σας. Εάν δεν συμφωνείτε με αυτές τις αλλαγές της παρούσας Συμφωνίας, το μόνο ένδικο μέσο στη διάθεσή σας είναι να διακόψετε τη χρήση του Λογισμικού και της Υπηρεσίας. Η συνέχιση της χρήσης οποιουδήποτε μέρους του Λογισμικού ή της Υπηρεσίας μετά την εύλογη ειδοποίηση από την Nuance σχετικά με αυτήν την αλλαγή προς ενημέρωσή σας θα θεωρείται ως αποδοχή αυτής της αλλαγής.</p>
    <p>12. <u>ΓΕΝΙΚΟΙ ΝΟΜΙΚΟΙ ΟΡΟΙ</u>. Δεν επιτρέπεται να εκχωρείτε ή να μεταβιβάζετε με άλλον τρόπο οποιαδήποτε δικαιώματα ή υποχρεώσεις σύμφωνα με την παρούσα Συμφωνία χωρίς την προηγούμενη έγγραφη συναίνεση της Nuance. Η παρούσα Συμφωνία συνιστά τη συμφωνία στο σύνολό της ανάμεσα στην Nuance και σε εσάς και αντικαθιστά οποιεσδήποτε άλλες επικοινωνίες ή διαφημίσεις σχετικά με το Λογισμικό. Εάν οποιαδήποτε διάταξη της παρούσας Συμφωνίας κριθεί μη έγκυρη ή μη εκτελέσιμη, αυτή η διάταξη θα αναθεωρείται αποκλειστικά στην έκταση που απαιτείται για την αποκατάσταση της ακυρότητας ή της αδυναμίας εκτελέσεως και το υπόλοιπο της παρούσας Συμφωνίας θα παραμένει σε πλήρη ισχύ. Η μη άσκηση ή επιβολή από τη Nuance οποιουδήποτε δικαιώματος ή διάταξης της παρούσας Συμφωνίας δεν θα αποτελεί παραίτηση από αυτό το δικαίωμα ή τη διάταξη. Οι ενότητες 2, 3, 5, 6, 7, 9, 10 και 12 της παρούσας Συμφωνίας θα συνεχίζουν να ισχύουν μετά τη λήξη ή την καταγγελία αυτής της Συμφωνίας.</p>
 </body>
</html>
