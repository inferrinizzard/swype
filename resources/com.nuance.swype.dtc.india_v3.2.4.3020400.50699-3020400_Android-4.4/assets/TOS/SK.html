<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>PODMIENKY SLUŽBY SWYPE CONNECT</b></p>
    <p><b>TOTO JE PRÁVNA DOHODA MEDZI VAMI (ĎALEJ &quot;VY&quot; ALEBO &quot;NADOBÚDATEĽ LICENCIE&quot;) A SPOLOČNOSŤOU NUANCE COMMUNICATIONS, INC V JEJ VLASTNOM MENE ALEBO V MENE JEJ PARTNERA NUANCE COMMUNICATIONS IRELAND LIMITED (ĎALEJ &quot;NUANCE&quot;). NASLEDUJÚCE PODMIENKY SI POZORNE PREČÍTAJTE.</b></p>
    <p><b>PODMIENKY TEJTO SLUŽBY SWYPE CONNECT (&quot;ZMLUVA&quot;) MUSÍTE ODSÚHLASIŤ, AK CHCETE POUŽÍVAŤ SLUŽBU SWYPE CONNECT (&quot;SWYPE CONNECT&quot;) OKREM INÉHO AJ VRÁTANE PREVZATIA, NAINŠTALOVANIA A POUŽÍVANIA AKÉHOKOĽVEK SOFTVÉRU SLUŽBY SWYPE CONNECT. KLIKNUTÍM NA TLAČIDLO &quot;PRIJAŤ&quot; SÚHLASÍTE, ŽE BUDETE VIAZANÍ PODMIENKAMI TEJTO ZMLUVY. SLUŽBU SWYPE CONNECT NESMIETE POUŽÍVAŤ A NESMIETE SI Z NEJ PREBERAŤ, INŠTALOVAŤ ANI POUŽÍVAŤ ŽIADNY SOFTVÉR, POKIAĽ STE NEPRIJALI TIETO PODMIENKY SLUŽBY.</b></p>
    <p>Swype Connect je služba poskytovaná v mene spoločnosti Nuance, s cieľom umožniť spoločnosti Nuance poskytovať vám určité služby zo zariadenia, na ktorom je nainštalovaný softvér Swype Platform. Za súhlas s poskytovaním rôznych licenčných údajov a údajov o používaní pre spoločnosť Nuance, ako sú definované ďalej v texte, pri používaní služby Swype Connect, môže spoločnosť Nuance sprístupniť aktualizácie, inovácie, ďalšie jazyky alebo doplnky (&quot;Softvér&quot;) k softvéru Swype Platform, ktorý je nainštalovaný na vašom zariadení. Nasledujúce všeobecné zmluvné podmienky upravujú používanie služby Swype Connect a povoľujú prevzatie, nainštalovanie a používanie softvéru, ako je definovaný ďalej v texte, a sprievodnej dokumentácie, ktorú môže poskytnúť spoločnosť Nuance v rámci služby Swype Connect.</p>
    <p>1. <u>UDELENIE LICENCIE</u>. Spoločnosť Nuance a jej dodávatelia vám udeľuje nevýhradnú, neprenosnú, ďalej nelicencovateľnú, odvolateľnú obmedzenú licenciu len vo forme objektového kódu na účely inštalácie a používania Softvéru na jednom zariadení na vaše osobné použitie. Smiete nainštalovať a používať softvér iba v prípade, ak máte existujúcu verziu softvéru Swype Platform, ktorá je správne licencovaná a aktualizovaná alebo inovovaná. Smiete nainštalovať a používať akýkoľvek ďalší jazyk alebo doplnok, ktorý vám bude sprístupnený prostredníctvom služby Swype Connect výhradne so softvérom Swype Platform.</p>
    <p>2. <u>OBMEDZENIA</u>. Nesmiete (pokiaľ to neumožňujú právne predpisy): (a) používať softvér inak než pre vlastnú osobnú potrebu, (b) kopírovať, reprodukovať, distribuovať alebo akýmkoľvek iným spôsobom duplikovať softvér, či už úplne alebo čiastočne, (c) predávať, prenajímať, poskytovať licencie, poskytovať sublicencie, rozširovať, postúpiť, previesť či inak udeliť práva k softvéru, či už úplne alebo čiastočne, (d) modifikovať, portovať, prekladať alebo vytvárať odvodené diela zo softvéru, (e) dekompilovať, rozoberať, spätne analyzovať alebo sa inak pokúšať odvodiť, zrekonštruovať, identifikovať alebo zistiť zdrojový kód, základné koncepcie alebo algoritmy softvéru akýmkoľvek spôsobom, (f) odstraňovať zo softvéru vlastnícke oznámenia, štítky alebo značky alebo (g) používať softvér na účely porovnania a referenčného hodnotenia s inými produktmi poskytovanými tretími stranami.</p>
    <p>3. <u>VLASTNÍCKE PRÁVA</u>.</p>
    <p>3.1. <u>SOFTVÉR</u>. Spoločnosť Nuance a jej poskytovatelia licencií vlastnia všetky práva, nároky a podiely týkajúce sa softvéru okrem iného aj všetky súvisiace patenty, autorské práva, obchodné tajomstvá, ochranné známky a iné práva duševného vlastníctva a nárok na tieto práva zostáva výhradne spoločnosti Nuance alebo jej poskytovateľom licencií. Neoprávnené kopírovanie Softvéru, prípadne porušenie uvedených obmedzení bude mať za následok automatické ukončenie platnosti tejto zmluvy a všetkých licencií udelených na základe tejto zmluvy, a spoločnosť Nuance a jej partneri budú mať k dispozícii všetky právne a spravodlivé opravné prostriedky vyplývajúce z porušenia týchto obmedzení.</p>
    <p>3.2. <u>SOFTVÉR TRETÍCH STRÁN</u>. Softvér môže obsahovať softvér tretích strán, ktorý si vyžaduje oznámenie alebo dodatočné zmluvné podmienky. Takéto oznámenia alebo dodatočné zmluvné podmienky požadované k softvéru tretích strán sú umiestnené na adrese: <a href="http://swype.com/attributions">swype.com/attributions</a> a sú súčasťou tejto zmluvy, do ktorej sú začlenené odkazom. Prijatím tejto zmluvy prijímate aj prípadné dodatočné zmluvné podmienky, ktoré sú v nej stanovené.</p>
    <p>3.3. <u>LICENČNÉ ÚDAJE A ÚDAJE O POUŽÍVANÍ</u>.</p>
    <p>(a) <u>LICENČNÉ ÚDAJE</u>. Súčasťou používania softvéru je zhromažďovanie a používanie licenčných údajov, ako sú definované ďalej v texte, zo strany spoločnosti Nuance a jej partnerov, s cieľom overiť vašu licenciu k softvéru, ako aj vyvíjať, budovať a zlepšovať jej produkty a služby. Prijatím podmienok tejto zmluvy beriete na vedomie a súhlasíte, že spoločnosť Nuance môže zhromažďovať a používať licenčné údaje ako súčasť vášho používania softvéru a že spoločnosť Nuance alebo tretie strany konajúce pod vedením spoločnosti Nuance v zmysle zmlúv o mlčanlivosti použijú tieto licenčné údaje len na overenie vašej licencie k softvéru, ako aj na vývoj, budovanie a zlepšovanie služby Swype Connect, softvéru a ďalších produktov a služieb. &quot;Licenčné údaje&quot; označujú informácie o softvéri a vašom zariadení, napríklad značku zariadenia, číslo modelu, displej, ID zariadenia, adresu IP a podobné údaje.</p>
    <p>(b) <u>ÚDAJE O POUŽÍVANÍ</u>. Súčasťou používania softvéru je aj zhromažďovanie a používanie údajov o používaní, ako sú definované ďalej v texte, zo strany spoločnosti Nuance a jej partnerov, s cieľom vyvíjať, budovať a zlepšovať jej produkty a služby. Aktiváciou softvéru povoľujete spoločnosti Nuance a jej partnerom zhromažďovať a používať údaje o používaní. Kedykoľvek sa môžete rozhodnúť zakázať spoločnosti Nuance zhromažďovať údaje o používaní, a to cez nastavenia v softvéri a v takom prípade spoločnosť Nuance prestane od vás zhromažďovať údaje o používaní. Prijatím podmienok tejto zmluvy beriete na vedomie a súhlasíte, že spoločnosť Nuance a jej partneri môžu zhromažďovať údaje o používaní ako súčasť vášho používania softvéru, a že spoločnosť Nuance alebo tretie strany konajúce pod vedením spoločnosti Nuance v zmysle zmlúv o mlčanlivosti použijú tieto údaje o používaní len na vývoj, budovanie a zlepšovanie služby Swype Connect, Softvéru a ďalších produktov a služieb spoločnosti Nuance. Spoločnosť Nuance nepoužije informačné prvky žiadnych údajov o používaní na žiadny iný účel okrem spomínaného cieľa. Údaje o používaní sa považujú za neosobné informácie, pretože tieto údaje sú vo forme, ktorá neumožňuje priamu súvislosť so žiadnou konkrétnou osobou. &quot;Údaje o používaní&quot; sú informácie o softvéri a o spôsobe, ako softvér používate. Napríklad: zmeny nastavení, umiestnenie zariadenia, výber jazyka, cesty sledovania znakov, celkový počet dotknutých alebo stlačených znakov, rýchlosť zadávania textu a podobné údaje.</p>
    <p>(c) Beriete na vedomie, že prijatím tejto zmluvy súhlasíte s tu uvedeným zhromažďovaním a používaním licenčných údajov a údajov o používaní vrátane ich prenosu do Spojených štátov alebo ďalších krajín na účely uskladnenia, spracovania a používania spoločnosťou Nuance, jej partnerov a oprávnených tretích strán.</p>
    <p>(d) Všetky poskytnuté licenčné údaje a údaje o používaní zostanú dôverné a spoločnosť Nuance ich môže zverejniť, ak to bude potrebné na splnenie právnych alebo regulačných požiadaviek, napríklad na súdny príkaz alebo štátnej inštitúcii, ak to bude vyžadované alebo povolené podľa zákona, alebo v prípade predaja, fúzie alebo akvizície pre iný subjekt zo strany spoločnosti Nuance. Licenčné údaje a údaje o používaní sú predmetom príslušnej politiky spoločnosti Nuance o ochrane osobných údajov. Ďalšie informácie nájdete v politike spoločnosti Nuance o ochrane osobných údajov na adrese: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ODMIETNUTIE ZÁRUK</u>. BERIETE NA VEDOMIE A SÚHLASÍTE, ŽE SPOLOČNOSŤ NUANCE A JEJ PARTNERI POSKYTUJÚ SLUŽBU SWYPE CONNECT &quot;V STAVE, AKO JE&quot; SO VŠETKÝMI CHYBAMI A BEZ ZÁRUKY AKÉHOKOĽVEK DRUHU. PRETO SÚHLASÍTE, ŽE PRIJMETE VŠETKY PREVENTÍVNE A BEZPEČNOSTNÉ OPATRENIA POTREBNÉ OCHRANU VAŠICH ÚDAJOV A SYSTÉMOV PRED STRATOU ALEBO POŠKODENÍM. V MAXIMÁLNOM ROZSAHU POVOLENOM PLATNÝMI PRÁVNYMI PREDPISMI SPOLOČNOSŤ NUANCE A JEJ PARTNERI VÝSLOVNE NEUZNÁVAJÚ VŠETKY VÝSLOVNÉ ALEBO PREDPOKLADANÉ ZÁRUKY, OKREM INÝCH VRÁTANE ZÁRUKY PREDAJNOSTI, VHODNOSTI NA KONKRÉTNY ÚČEL ALEBO ZÁRUKY NEPORUŠENIA ZÁKONA.</p>
    <p>5. <u>OBMEDZENIE ZODPOVEDNOSTI</u>. V MAXIMÁLNOM ROZSAHU POVOLENOM PLATNÝMI PRÁVNYMI PREDPISMI SPOLOČNOSŤ NUANCE, JEJ PARTNERI, PREDSTAVITELIA, KONATELIA A ZAMESTNANCI ANI JEJ POSKYTOVATELIA LICENCIÍ NENESÚ V ŽIADNOM PRÍPADE ZODPOVEDNOSŤ ZA AKÉKOĽVEK PRIAME, NEPRIAME, ZVLÁŠTNE, NÁHODNÉ, NÁSLEDNÉ ALEBO PRÍKLADNÉ ODŠKODNENIE AJ VRÁTANE ODŠKODNENIA ZA STRATU ZISKU, STRATU ÚDAJOV, STRATU POUŽÍVANIA, PRERUŠENIA PODNIKANIA ANI ZA NÁKLADY NA KRYTIE VYPLÝVAJÚCE Z POUŽITIA SLUŽBY SWYPE CONNECT BEZ OHĽADU NA TO, AKO BOLI SPÔSOBENÉ, A TO V ZMYSLE AKEJKOĽVEK TEÓRIE ZODPOVEDNOSTI, ČO PLATÍ AJ V PRÍPADE, ŽE BOLI VOPRED UPOZORNENÍ ALEBO SI MALI BYŤ VEDOMÍ MOŽNOSTI TAKÉHOTO ODŠKODNENIA.</p>
    <p>6. <u>DOBA PLATNOSTI A UKONČENIE</u>. Táto zmluva nadobúda platnosť odsúhlasením zmluvných podmienok a končí sa jej výpoveďou. Táto zmluva stráca platnosť automaticky pri porušení niektorej zmluvnej podmienky z vašej strany. Po ukončení ste povinní okamžite ukončiť používanie softvéru, odstrániť všetky kópie softvéru a prestať používať službu Swype Connect.</p>
    <p>7. <u>SÚLAD S PRÁVNYMI PREDPISMI PRI VÝVOZE</u>. Vyhlasujete a zaručujete, že: (i) sa nenachádzate v krajine, na ktorú je uvalené vládne embargo zo strany USA, alebo ktorú vláda USA označila za krajinu &quot;podporujúcu teroristov&quot;, a (ii) nie ste uvedení na žiadnom americkom vládnom zozname zakázaných alebo obmedzených strán.</p>
    <p>8. <u>KONCOVÍ POUŽÍVATELIA Z RADOV VLÁDY USA</u>. Tento softvér je &quot;komerčný predmet&quot; v zmysle definície tohto pojmu v predpise 48 C.F.R. 2.101, ktorý pozostáva z &quot;komerčného počítačového softvéru&quot; a &quot;dokumentácie ku komerčnému počítačovému softvéru&quot;, ako sa tieto pojmy používajú v predpise 48 C.F.R. 12.212. V súlade s predpisom 48 C.F.R. 12.212 a 48 C.F.R. 227.7202-1 až 227.7202-4, nadobúdajú všetci koncoví používatelia z radov vlády USA tento softvér iba s právami stanovenými v tomto dokumente.</p>
    <p>9. <u>OCHRANNÉ ZNÁMKY</u>. Ochranné známky tretích strán, obchodné názvy, názvy produktov a logá (&quot;ochranné známky&quot;) obsiahnuté alebo použité v službe Swype Connect alebo v softvéri sú ochrannými známkami alebo registrovanými ochrannými známkami príslušných vlastníkov a použitie týchto ochranných známok plynie v prospech vlastníka ochrannej známky. Použitie týchto ochranných známok má označovať interoperabilitu a nepredstavuje: (i) vzťah spoločnosti Nuance s takou spoločnosťou, ani (ii) potvrdenie alebo schválenie takejto spoločnosti zo strany spoločnosti Nuance a jej produktov alebo služieb.</p>
    <p>10. <u>ROZHODUJÚCE PRÁVO</u>.</p>
    <p>Táto zmluva sa riadi a vykladá v súlade so zákonmi krajiny, ktorá je vaším hlavným sídlom/krajinou pobytu na základe ustanovení uvedených nižšie, bez ohľadu na možnosť výberu právnych predpisov a s vylúčením Dohovoru Organizácie Spojených národov o zmluvách pri medzinárodnom predaji tovaru. Zmluvné strany sa bezpodmienečne a neodvolateľne podriaďujú výhradnej jurisdikcii a sídlu súdov uvedených nižšie pre vaše hlavné sídlo/krajinu pobytu a pre príslušné doručovanie oznámení o súdnom procese.</p>
    <p>Vaše hlavné sídlo/krajina pobytu - Spojené štáty, Kanada, Mexiko, Stredná Amerika, Južná Amerika, Taiwan alebo Kórea<br/>
    Rozhodujúce právo - Commonwealth of Massachusetts, Spojené štáty americké<br/>
    Výhradná jurisdikcia a sídlo súdov - Federálne alebo štátne súdy štátu Massachusetts v štáte Massachusetts<br/>
    </p>
    <p>Vaše hlavné sídlo/krajina pobytu - Austrália alebo Nový Zéland<br/>
    Rozhodujúce právo - Nový Južný Wales, Austrália<br/>
    Výhradná jurisdikcia a sídlo súdov - Súdy Nového Južného Walesu v Austrálii v štáte Nový Južný Wales<br/>
    </p>
    <p>Vaše hlavné sídlo/krajina pobytu - India alebo Singapur<br/>
    Rozhodujúce právo - Singapur<br/>
    Výhradná jurisdikcia a sídlo súdov - Súdy Singapuru v štáte Singapur<br/>
    </p>
    <p>Vaše hlavné sídlo/krajina pobytu - Čína alebo Hongkong<br/>
    Rozhodujúce právo - Zvláštna administratívna oblasť Hongkong<br/>
    Výhradná jurisdikcia a sídlo súdov - Súdy zvláštnej administratívnej oblasti Hongkong v Hongkongu<br/>
    </p>
    <p>Vaše hlavné sídlo/krajina pobytu - Európsky hospodársky priestor (EHP), Európa, Blízky východ alebo Afrika alebo Rusko<br/>
    Rozhodujúce právo - Írsko<br/>
    Výhradná jurisdikcia a sídlo súdov - Dublin, Írsko<br/>
    </p>
    <p>Vaše hlavné sídlo/krajina pobytu - Ostatné krajiny sveta<br/>
    Rozhodujúce právo - **Štát Commonwealth of Massachusetts v Spojených štátoch amerických, ak nárok nemožno uplatniť vo vašej krajine, a to v tomto prípade: Ak možno uplatniť ktorékoľvek z vyššie uvedených práv, uplatní sa takéto právo (pričom prednosť má právo na najvyššej pozícii v zozname); ak to nie je možné, uplatňuje sa vaše miestne právo.<br/>
    Výhradná jurisdikcia a sídlo súdov - **Federálne alebo štátne súdy štátu Massachusetts v štáte Massachusetts<br/>
    </p>
    <p>Ktorákoľvek zo zmluvných strán si môže uplatniť predbežné alebo dočasné nápravné opatrenie v súvislosti s akoukoľvek záležitosťou na základe tejto zmluvy v krajine, v ktorej ktorákoľvek zo zmluvných strán sídli, a to bez ohľadu na čokoľvek uvedené v tejto zmluvy, čo by s týmto ustanovením bolo v rozpore.</p>
    <p>11. <u>VÝHRADA ZMENY PODMIENOK</u>. Beriete na vedomie a súhlasíte, že spoločnosť Nuance môže podľa potreby zmeniť podmienky tejto zmluvy na základe oznámenia, ktoré v primeranej lehote poskytla na vaše zariadenie. Ak nesúhlasíte s takýmito zmenami tejto zmluvy, vaším jediným nápravným prostriedkom je prestať používať službu Swype Connect okrem iného vrátane prebrania a inštalovania akéhokoľvek softvéru.</p>
    <p>12. <u>VŠEOBECNÉ PRÁVNE PODMIENKY</u>. Žiadne práva ani povinnosti v zmysle tejto zmluvy nesmiete postúpiť ani inak previesť na tretiu stranu bez predchádzajúceho písomného súhlasu spoločnosti Nuance. Táto zmluva predstavuje úplnú dohodu medzi spoločnosťou Nuance a vami a nahrádza akúkoľvek inú komunikáciu a reklamu týkajúcu sa služby Swype Connect a softvéru. Ak sa nejaké ustanovenie tejto zmluvy bude pokladať za neplatné alebo nevynútiteľné, zreviduje sa výlučne v rozsahu potrebnom na odstránenie jeho neplatnosti alebo nevynútiteľnosti, pričom zvyšná časť zmluvy bude mať naďalej plnú platnosť a účinnosť. Ak si spoločnosť Nuance neuplatní alebo nevynúti nejaké právo alebo ustanovenie tejto zmluvy, nepredstavuje vzdanie sa tohto práva alebo ustanovenia. Články 2, 3, 4, 5, 6, 8, 9, 10 a 12 tejto zmluvy zostanú v platnosti aj po ukončení platnosti alebo vypovedaní tejto zmluvy.</p>
 </body>
</html>
