<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>MELAO YA TSHEBEDISO YA SWYPE CONNECT</b></p>
    <p><b>ENA KE TUMELLANO YA MOLAO PAKENG TSA HAO ( &quot;WENA&quot; KAPA &quot;MONG WA LAESENSE&quot; ) LE NUANCE COMMUNICATIONS, INC BAKENG SA YONE LE/KAPA BOEMONG BA BATHUSI BA NUANCE COMMUNICATIONS IRELAND LIMITED (&quot;NUANCE&quot;). KA KOPO BALA MELAO E LATELANG KA KELOHLOKO.</b></p>
    <p><b>O LOKELA HO DUMELLANA LE MELAO YA TSHEBEDISO YA SWYPE CONNECT ENA (&quot;TUMELLANO&quot;) HO SEBEDISA TSHEBELETSO YA SWYPE CONNECT (&quot;SWYPE CONNECT&quot;), HO AKARETSA EMPA HO SA LEKANYETSWA HO HO KOPISA, HO KENYA LE HO SEBEDISA SOFTWARE LEHA E LE EFE HO TSWA HO SWYPE CONNECT. KA HO TOBETSA KONOPO YA &quot;AMOHELA&quot;, O ITLAMA HO LATELA MELAO YA TUMELLANO ENA. HA WA LOKELA HO SEBEDISA SWYPE CONNECT KAPA HO KOPISA, HO KENYA KAPA HO SEBEDISA SOFTWARE HO TSWA HO SWYPE CONNECT KA TSELA LEHA E LE EFE NTLE FELA HA O AMOHETSE MELAO ENA YA TSHEBEDISO.</b></p>
    <p>Swype Connect ke tshebeletso e fanwang boemong ba Nuance ho dumella Nuance ho fana ka ditshebeletso tse itseng ho Wena ho tswa sesebedisweng se Swype Platform e kentsweng ho sona. Ho nahannwe ka tumellano ya Hao ho fa Nuance ka Boitsebiso a Laesense le Boitsebiso ba Tshebediso, jwaloka ho hlalositswe tlase, ha o sebedisa Swype Connect, Nuance e ka etsa dinchafatso, dihlabollo, dipuo tse ding, kapa dikekeletso (&quot;Software&quot;) ho software ya Swype Platform e e kentsweng sesebedisweng sa Hao. Melao le dithibelo tse latelang di laola tshebediso ya Hao ya Swype Connect le ho o dumella ho kopisa, ho kenya le ho sebedisa Software, jwalokaha ho hlalositswe ka tlase, le tokomane leha e le efe e tswang ho Nuance tlasa Swype Connect.</p>
    <p>1. <u>HO FUWA LAESENSE</u>. Nuance le bafani ba yone ba ho fa laesense e sa akaretseng dintho tsotlhe, e sa fetisetsweng ho ba bangwe, e ke keng ya bapiswa, e ke keng ya fetolwa, ka khouto ya sesebediswa fela, ho e kenya le ho e sebedisa ho Software mo sesebedisweng se le seng fela se sebediswang ke Wena. O ka kenya le ho sebedisa Software ha fela o na le laesense e sebetsang ya mofuta o teng wa software ya Swype Platform e nchfaditsweng kapa e hlabollotsweng. O ka kenya le ho sebedisa puo e nngwe kapa kekeletso e o e filweng ka Swype Connect ka software ya Swype Platform.</p>
    <p>2. <u>DITHIBELO</u>. Ha wa lokela ho (ntle ha o dumelletswe ka molao): (a) sebedisa Software haeba ha e sa sebediswe ke Wena fela; (b) kopisa, ho hlama bocha, ho phahlalatsa, kapa ka mokgwa leha e le ofe ho hatisa Software, e feletse kapa karolo ya yone; (c) rekisa, adima, ho fana ka laesense, ho aba, ho fana, ho fetisa kapa ho beha ditokelo leha e le dife ho Software ena, e felletse kapa karolo ya yone; (d) fetola, ho fetisa, ho fetolela, kapa ho etsa mesebetsi e meng ya Software; (e) ho qhaqha, ho fetola kapa ho leka ho fumana, ho hlama bocha, ho hlatholla kapa ho batla khouto, mehopolo e potetseng, kapa dipalopalo tsa Software ka tsela leha e le efe; (f) ho tlosa ditsebiso leha e le dife tsa moqapi, dileibole kapa matshwao a Software; kapa (g) ho sebedisa Software ka mabaka a ho e bapisa le dihlahiswa tse etswang ke mekgahlo e meng.</p>
    <p>3. <u>DITOKELO TSA BOQAPI</u>.</p>
    <p>3.1. <u>SOFTWARE</u>. Nuance le bafani ba dilaesense ba na le ditshwanelo tsohle, maemo, le kgahleho ho Software ho akaretsa, mme ho sa lekanyetswa, le ditshwanelo tse ding tse bonalang hantle, tshwanelo ya ho kopisa, lekunutu la kgwebo, letshwao la kgwebo le ditshwanelo tse dingwe tsa bohlale tse tsamaisaang le hona, mme ba tla dulang ba na le maemo ditshwanelong tsena ke ba ha Nuance le/kpa bafani ba yona ba dilaesense. Ho kopisa Software o sa dumellwa kapa ho hloleha ho latela dithebelo tse ka hodimo, ho tla fella ka ho fediswa ha Tumellano ena, le dilaesense tsohle tse fanweng, hape baha Nuance le maloko ohle a yone a kgwebo ba tla fuwa tshwanelo yohle ya molao ya ho lokisa ho senyehileng.</p>
    <p>3.2. <u>SOFTWARE YA MOKGAHLO O MONG</u>. Software e ka ba le software ya mokgahlo o mong e e hlokang ditsebiso le/kapa melao le dithibelo tse ding. Ditsebiso le/kapa melao ena le dithibelo tsa mokgahlo o mong di ka fumanwa ho <a href="http://swype.com/attributions">swype.com/attributions</a> mme di entswe karolo ya Tumellano eno le ho kenyelletswa ho yona. Ka ho amohela Tumellano ena, hape o dumela hore o amohela le melao le dithibelo tse ding haeba di le teng.</p>
    <p>3.3. <u>BOITSEBISO BA LAESENSE LE BA TSHEBEDISO</u>.</p>
    <p>(a) <u>BOITSEBISO BA LAESENSE</u>. E le karolo ya ho sebedisa ha Hao Software ena, Nuance le bomphato ba yone ba phuta le ho sebedisa Boitsebiso ba Laesense, jwalokaha ho hlalositswe ka tlase, ho netefatsa laesense ya Hao ho Software, ho akaretsa le ho hlama, ho aha le ho ntlaftsa dihlahiswa tsa bone le ditshebeletso. Ka ho amohela melao le dithibelo tsa Tumellano ena, o dumela hore Nuance e ka nka le ho sebedisa Boitsebiso ba Laesense e le karolo ya ho sebedisa ha Hao Software, le hore Boitsebiso bona ba Laesense bo tla sebediswa fela ke Nuance kapa mekgahlo e meng e sebetsang tlasa tataiso ya Nuance, ho latella ditumellano tsa lekunutu, ho netefatsa laesense ya Hao ho Software, ho akaretsa le ho hlama, ho aha le ho ntlafatsa Swype Connect, Software, le dihlahiswa tse ding le ditshebeletso. &quot;Boitsebiso ba Laesense&quot; bo bolela boitsebiso ka Software le sesebediswa sa Hao, ka mohlala: mofuta wa sesebediswa, nomoro ya mofuta, pontsho, ID ya sesebediswa, aterese ya IP, le tshedimosetso e e tshwanang.</p>
    <p>(b) <u>BOITSEBISO BA TSHEBEDISO</u>. Ho phaella mooo, e le karolo ya ho sebedisa ha hao Software, Nuance le bomphato ba yona ba phutha le ho sebedisa Boitsebeiso ba Tshebediso, jwalokaha ho hlalositswe ka tlase, ho hlama, ho aha le ho ntlafatsa dihlahiswa tsa yona le ditshebeletso. O dumella Nuance le bomphato ba yona ho nka le ho sebedisa Boitsebiso ba Tshebediso ka ho etsa hore Software e sebetse. O ka kgetha ka nako leha e le efe ho thibela Nuance ho nka Boitsebiso ba Tshebediso, ka ditshebeletso tsa Software, moo ba ha Nuance ba tla kgaotsang ho nka Boitsebiso ba Tshebediso ho wena. Ka ho amohela melao le dithibelo tsa Tumellano ena, o dumela hore Nuance e ka nka le ho sebedisa Boitsebiso ba Laesense e le karolo ya ho sebedisa ha Hao Software, le hore Boitsebiso bona ba Laesense bo tla sebediswa fela ke Nuance kapa mekgahlo e meng e sebetsang tlasa tataiso ya Nuance, ho latella ditumellano tsa lekunutu, ho netefatsa laesense ya Hao ho Software, ho akaretsa le ho hlama, ho aha le ho ntlafatsa Swype Connect, Software, le dihlahiswa tse ding le ditshebeletso. Nuance e keke ya sebedisa dikarolo tsa boitsebiso ho Tshebeletso ya Boitsebiso ka mabaka a mang fela ntle ho a boletsweng ka hodimo. Boitsebiso ba Tshebediso bo nkwa e se ba botho; hobane boitsebiso bona bo hlophisitswe ka tsela ya hore ho se be le motho ya inteanyang le wena. &quot;Boitsebiso ba Tshebediso&quot; bo bolela boitsebiso mabapi le Software le hore O sebedisa Software ena jwang. Ka mohlala: ho hlophisa diphetoho, sebaka sa sesebediswa, kgetho ya puo, tataiso ya dihlaku, palo e feletseng ya dihlaku tse anngweng kapa tse swaepilweng, lebelo la ho kenya mongolo, le boitsebiso bo tshwanang.</p>
    <p>(c) O utlwisisa hore ha o amohela Tumellano ena, o dumela hore ho nkuwe le hore ho sebediswe Boitsebiso ba Laesense le Boitsebiso ba Tshebediso, ho akarelletsa le hore bo fetisetswe ho United States le/kapa dinaha tse ding ho bolokwa le ho sebediswa ke Nuance, bomphato ba bona le mekgatlho e meng.</p>
    <p>(d) Boitsebiso ba Laesense le ba Tshebediso bo o fanang ka bona bo tla bolokwa e le lekunutu mme bo ka bolelwa ke ba ha Nuance, haeba ho hlokahala, bakeng sa dihloko tsa molao kapa tsa tsamaiso, jwaloka taolo ya lekgotla la dinyeo kapa setheo sa mmuso ha ho hlokahala kapa ha molao o bolela jwalo, kapa ha ho na le thekiso e lokelwang ke ho etswa, kapa ha Nuance e kopana le ho sebedisana le ditheo tse ding. Boitsebiso ba Laesense le Boitsebiso ba Tshebediso ke tsa pholisi ya lekunutu ya Nuance. Ho bona boitsebiso bo eketsehileng bona pholisi ya lekunutu ya Nuance ho: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>HO ITOKOLLA LE DIWARANTI</u>. O DUMELA HORE NUANCE LE BOMPHATO BA YONA BA NEHE SWYPE CONNECT LE SOFTWARE &quot;JWALOKAHA HO LE JWALO,&quot; KA DIPHOSO TSOHLE, HO SE NA WARANTI YA MOFUTA LEHA E LE OFE. KA HONA, O DUMELA HO NKA MEHATO YOHLE LE TSHIRELETSO E HLOKAHALANG HO SIRELETSA BOITSEBISO BA HAO LE DITSAMAISO HORE DI SE KA LAHLEHE KAPA HO SENYEHA. HO YA BOHOLENG BO DUMELLWANG KE MOLAO O LOKETSENG, NUANCE LE BOMPHATO BA ONA BA ITOKOLLA KA HO TOBA HO POLELO LE HA E LE EFE KAPA HO UTLWALANG E KA KE POLELO YA DIWARANTI, HO AKARETSA EMPA HO SA LEKANYETSWA LE DIWARANTI DIFENG FELA TSA KGWEBO, HO HLOMELLWA BAKENG SA LEBAKA LE ITSENG, KAPA HO SE KGORELETSWE.</p>
    <p>5. <u>TEKANYETSO YA BOIKARABELO</u>. HO YA BOHOLENG BO DUMELLWANG KE MOLAO O SEBETSANG, HA HO KA MOHLA MO NUANCE, BOMPHATO BA YONA, BAOFISIRI, BATSAMAISI, LE BASEBELETSI, KAPA BAFANI BA DILAESENSE BA TLA IKARABELLANG BAKENG SA KETSAHALO E TOBILENG, E SA TOBANG, E KGETHEHILENG, YA TSHOHANYETSO, YA DIPHELLO KAPA YA TSHENYO YA MOHLALA, HO AKARETSA EMPA HO SA LEKANYETSWA, DITSHENYEHELO KA BAKA LA HO LAHLEHELWA KE POROFETE, HO LAHLEHELWA KE BOITSEBISO, TAHLEHELO YA TSHEBEDISO, KGORELETSO KGWEBONG, KAPA TSHENYEHELO YA INSHORENSE, E E BAKWANG KE HO SEBEDISA SWYPE CONNECT KAPA SOFTWARE, LEHA SENA SE BAKWA KE ENG, TLASA MOHOPOLO LEHA E LE OFENG WA BOIKARABELO, LEHA E LE KGOTHATSO KAPA MO HO NKWANG HORE HO NE HO BONALA HO TLA BA LE MATHATA.</p>
    <p>6. <u>BOTELELE BA TUMELLANO LE HO KGAOTSA</u>. Tumellano ena e qala ha o amohela melao le dithibelo tsa Tumellano ena mme e fela ha o e kgaotsa. Tumellano ena e tla kgaotsa hanghang ha o ka tlola melao le dithibelo leha e le dife. Ha e kgaotsa, o tla kgaotsa hanghang ho e sebedisa, mme o tla phumola dikhophi kaofela tsa Software le ho kgaotsa ho sebedisa Swype Connect.</p>
    <p>7. <u>TUMELLANO YA THOMELO</u>. O emela le ho etsa waranti ya hore (i) Ha o mo naheng e ka tlasa Mmuso wa U.S., kapa e Mmuso wa U.S. e e nkang jwaloka naha e &quot;tshehetsang dirukguhli&quot;; le (ii) Ha o lenaaneng la Mmuso wa U.S. la batho ba dithibetsweng kapa ba sa amohelweng.</p>
    <p>8. <u>BASEBEDISI BA MUSO WA U.S.</u>. Software ena ke &quot;ya kgwebo,&quot; jwalokaha polelo ena e hlalositswe ho 48 C.F.R. 2.101, e e nang le &quot;commercial computer software&quot; le &quot;commercial computer software documentation,&quot; jwaloka tse di sebediswang mo 48 C.F.R. 12.212. Tsamaisanong le 48 C.F.R. 12.212 le 48 C.F.R. 227.7202-1 ya 227.7202-4, basebedisi bohle ba Mmuso wa U.S. ba ka ba le Software ena ka ditokelo tseo fela tse seng di hlalositswe.</p>
    <p>9. <u>MATSHWAO A KGWEBO</u>. Mekgahlo e meng ya matshwao a kgwebo, mabitso a kgwebo, mabitso a dihlahiso le matshwao a teng (&quot;Matshwao a Kgwebo&quot;) a a leng teng kapa a a sebediswang ho Swype Connect kapa ho Software ke matshwao a kgwebo kapa matshwa a ngodisitsweng a beng ba ona, mme ho sebediswa ha Matshwao ana a Kgwebo ho tla thusa beng ba ona. Ho sebedisa Matshwao ana a Kgwebo ho bolela tshebedisano empa ha ho bolele hore: (i) Nuance e ikamahanya le khamphani eo, kapa (ii) puello kapa kamohelo ya khamphani eo ya Nuance le dihlahiswa kapa ditshebeletso tsa yone.</p>
    <p>10. <u>MOLAO O BUSANG</u>.</p>
    <p>Tumellano ena e tla laolwa ke le ho qaqisiwa ho dumellana le melao ya naha e leng sebaka/naha e o dulang ho yone jwalokaha ho hlalositswe ka tlase, ho sa natse kgetho ya melao e sebetsang, mme ha e akaretse United Nations Convention on Contracts bakeng sa International Sale of Goods. Mekgahlo e ipeha tlasa taolo e kgethehileng le sebaka sa makgotla a nyeo tse hlalositsweng ka tlase bakeng sa sebaka/naha ya hao ka tshebeletso e loketseng ya tsamaiso.</p>
    <p>Sebaka/naha ya hao - United States, Canada, Mexico, Central America, le South America, Taiwan kapa Korea<br/>
    Molao o Laolang - Commonwealth of Massachusetts, United States of America<br/>
    Molao o Khethehileng le dibaka tsa makgotla a dinyeo - Makgotla a dinyeo a federale kapa a mmuso a Massachusetts mane Massachusetts<br/>
    </p>
    <p>Sebaka/naha ya hao - Australia kapa New Zealand<br/>
    Molao o Laolang - New South Wales, Australia<br/>
    Molao o Khethehileng le dibaka tsa makgotla a dinyeo - Makgotla a Dinyeo a New South Wales Australia mane New South Wales<br/>
    </p>
    <p>Sebaka/naha ya hao - India kapa Singapore<br/>
    Molao o Laolang - Singapore<br/>
    Molao o Khethehileng le dibaka tsa makgotla a dinyeo - Makgotla a Dinyego a Singapore mane Singapore<br/>
    </p>
    <p>Sebaka/naha ya hao - China kapa Hong Kong<br/>
    Molao o Laolang - Kgaolo e Kgethehileng ya Tsamaiso ya Hong Kong<br/>
    Molao o Khethehileng le dibaka tsa makgotla a dinyeo - Makgotla a Dinyeo a Hong Kong Special Administrative Region mane Hong Kong<br/>
    </p>
    <p>Sebaka/naha ya hao - European Economic Area (EEA), Europe, the Middle East kapa Afrika, kapa Russia<br/>
    Molao o Laolang - Ireland<br/>
    Molao o Khethehileng le dibaka tsa makgotla a dinyeo - Dublin, Ireland<br/>
    </p>
    <p>Sebaka/naha ya hao - Dikarolo tse ding tsa lefatshe<br/>
    Molao o Laolang - **Commonwealth of Massachusetts, United States of America, ntle fela ha o sa kgonahale ho o kenya tsebetsong naheng ya lona mme mabakeng a jwalo: haeba e meng ya melao e ka hodimo e kgona ho kenngwa tshebetsong ho tla sebetsa yona (ho tla qalwa ka e ka hodimo lenaaneng), haeba hona ha ho kgonahale ho tla sebetsa molao wa sebaka sa lona.<br/>
    Molao o Khethehileng le dibaka tsa makgotla a dinyeo - **Makgotla a dinyeo a federale kapa a mmuso a Massachusetts mane Massachusetts<br/>
    </p>
    <p>Haeba ha ho na letho le thibelang Tumellanong ena, mekgahlo e amehang e ka nna ya batla ditharollo tsa qalong kapa tse ntseng di sebetsa mabapi le ditaba leha e le dife tse hlahang Tumellanong ena naheng e mekgahlo ena e fumanwang ho yona.</p>
    <p>11. <u>MELAO E KA FETOHA</u>. O amohela le ho dumela hore Nuance e ka nna ya fetola melao le dithibelo tsa Tumellano ena neng kapa neng ka mora ho ho fa tsebiso e lekaneng mo sesebedisweng sa Hao. Ha o sa dumellane le diphetoho tseo tsa Tumellano ena, pheko ya Hao fela ke ho kgaotsa ho sebedisa Swype Connect, ho akaretsa empa ho sa lekanyetswa le ho kopisa le ho kenya Software leha e le efe.</p>
    <p>12. <u>MELAO KA KAKARETSO</u>. Ha wa lokela ho fana kapa ho fetisetsa ditokelo kapa maikarabelo leha e le afe tlasa Tumellano ena pele o fumana tumello e ngotsweng ya Nuance. Tumellano ena ke tumellano e feletseng pakeng tsa hao le Nuance, mme e feta dipuisano leha e le dife kapa dipapatso mabapi le Swype Connect le Software. Haeba karolo e itseng ya Tumellano ena e nkuwa e sa sebetse kapa e sa kgone ho kenngwa tshebetsong, karolo eo e tla sekasekwa hape ho ya boholeng bo hlokahalang ho phekola bothata bona ba ho se sebedise, mme karolo e setseng ya Tumellano ena e tla tswela pele ka ho feletseng. Ho hloleha ha Nuance ho sebedisa kapa ho kenya tshebetsong tokelo leha e le efe kapa tokisetso ya Tumellano ena ho ke ke ha etsa hore tokelo eo kapa tokisetso eo e se ka ya sebetsa. Dikarolo 2, 3, 4, 5, 6, 8, 9, 10 le 12 tsa Tumellano ena di keke tsa anngwa ke letsatsi la ho fella ke nako kapa la ho kgaoletswa ha Tumellano ena.</p>
 </body>
</html>
