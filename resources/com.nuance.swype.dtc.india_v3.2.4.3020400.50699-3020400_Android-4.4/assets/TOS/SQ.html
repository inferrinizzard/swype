<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>TERMAT E SHËRBIMIT TË SWYPE CONNECT</b></p>
    <p><b>KJO ËSHTË NJË MARRËVESHJE LIGJORE MIDIS JUSH (&quot;JU&quot; OSE &quot;I LICENSUARI&quot;) DHE NUANCE COMMUNICATIONS, INC. NË EMËR TË SAJ DHE/OSE NË EMËR TË FILIALIT TË SAJ NUANCE COMMUNICATIONS IRELAND LIMITED (&quot;NUANCE&quot;). JU LUTEMI QË TI LEXONI ME VËMENDJE TERMAT NË VIJIM.</b></p>
    <p><b>JU DUHET TË JENI DAKORD ME KËTO TERMA SHËRBIMI (&quot;MARRËVESHJE&quot;) TË SWYPE CONNECT ME QËLLIM QË TË PËRDORNI SHËRBIMIN E SWYPE CONNECT (&quot;SWYPE CONNECT&quot;), DUKE PËRFSHIRË POR PA U KUFIZUAR NË SHKARKIMIN, INSTALIMIN DHE PËRDORIMIN E ÇDO SOFTUERI NGA SWYPE CONNECT. DUKE KLIKUAR NË BUTONIN &quot;PRANOJ&quot;, JU JENI DAKORD QË TË KUFIZOHENI NGA TERMAT E KËSAJ MARRËVESHJEJE. JU NUK MUND TA PËRDORNI SWYPE CONNECT APO SHKARKIMIN, INSTALIMIN APO TË PËRDORNI NDONJË SOFTUER NGA SWYPE CONNECT NË ASNJË MËNYRË PËRVEÇSE KUR TË KENI PRANUAR KËTO TERMA SHËRBIMI.</b></p>
    <p>Swype Connect është një shërbim i ofruar në emër të Nuance për ta mundësuar Nuance të ofrojë disa shërbime të caktuara nga pajisja në të cilën është instaluar Swype Platform. Duke marrë në konsideratë pëlqimin Tuaj për t'i dhënë Nuance disa të Dhëna të Licensës dhe të Dhëna të Përdorimit, siç përcaktohet më poshtë, gjatë përdorimit të Swype Connect, Nuance mund të vendosë në dispozicion, përditësime, përmirësime, gjuhë shtesë, apo shtesë programi (&quot;Softuer&quot;) për softuerin Swype Platform të instaluar në pajisjen tuaj. Kushtet dhe afatet e përgjithshme në vijim drejtojnë përdorimin Tuaj të Swype Connect dhe Ju lejojnë që të shkarkoni, instaloni dhe përdorni Softuerin, siç përcaktohet më poshtë, dhe ndonjë dokumentacion shoqërues, që mund të ofrohet nga Nuance për Swype Connect.</p>
    <p>1. <u>DHËNIA E LICENSËS</u>. Nuance dhe ofruesit e saj ju japin një licencë të anulueshme dhe të kufizuar, jo-ekskluzive, të patransferueshme, të pa nën-licensueshme, vetëm në formën e kodit të objektit, për të instaluar dhe përdorur Softuerin në një pajisje të vetme për përdorimin tuaj personal. Ju mund ta instaloni dhe ta përdorni Softuerin vetëm nëse keni një version ekzistues me licencë të vlefshme të softuerit Swype Platform që po përditësoni apo po përmirësoni. Ju mund të instaloni dhe të përdorni çdo gjuhë shtesë apo shtesë programi e cila ju është vënë në dispozicion Juve nga Swype Connect vetëm me softuerin Swype Platform.</p>
    <p>2. <u>KUFIZIME</u>. Ju nuk mund të (me përjashtim kur lejohet me ligj): (a) përdorni Softuerin përveçse për përdorimin tuaj personal; (b) kopjoni, riprodhoni, shpërndani apo dublikoni në ndonjë mënyrë tjetër Softuerin, plotësisht apo pjesërisht; (c) shisni, jepni me qira, licensoni, nënlicensoni, shpërndani, caktoni, transferoni ose përndryshe të jepni të drejta në Softuer, plotësisht apo pjesërisht; (d) modifikoni, mbartni, përktheni apo të krijoni punë me prejardhje nga Softueri; (e) shpërbëni, çmontoni, çkodoni apo përndryshe të përpiqeni të hiqni, rindërtoni, identifikoni apo zbuloni ndonjë kod të burimit, ide themelore apo algoritma nga Softueri me çfarëdo mjeti; (f) hiqni ndonjë njoftim pronësie, etiketa apo shenja nga Softueri; apo (g) përdorni Softuerin për qëllime krahasimi me apo si pikë referimi ndaj produkteve të vëna në dispozicion nga palë të treta.</p>
    <p>3. <u>TË DREJTAT E PRONËSISË</u>.</p>
    <p>3.1. <u>SOFTUERI</u>. Nuance dhe licensuesit e saj kanë të gjithë të drejtën, titullin dhe interesin në Softuer duke përfshrirë, por pa u kufizuar në, të gjitha të drejtat e patentës, të drejtës së autorit, sekretin tregtar, markës tregtare apo pronësisë intelekuale dhe të tjera që lidhen me to, dhe të gjithë titujt për këto të drejta do t'i mbeten vetëm Nuance dhe/ose licensuesve të saj. Kopjimi i paautorizuar i Softuerit ose mosrespektimi i kufizimeve të sipërpërmendura, do të rezultojë në përfundimin e menjëhershëm të kësaj Marrëveshjeje dhe të gjitha licencave të dhëna dhe do i vërë në dispozicion të Nuance dhe vartësve të saj gjithë mjetet ligjore dhe të paanshme për shkeljen e saj.</p>
    <p>3.2. <u>SOFTUERI I PALËVE TË TRETA</u>. Softueri mund të përmbajë softuerë të palëve të treta të cilat kërkojnë njoftime dhe/ose kushte dhe afate shtesë. Të tilla njoftime dhe/ose kushte dhe afate shtesë të softuerit të palëve të treta që kërkohen ndodhen në: <a href="http://swype.com/attributions">swype.com/attributions</a> dhe janë bërë pjesë dhe janë përfshirë me anë të referimit në këtë Marrëveshje. Duke e pranuar këtë Marrëveshje, Ju po pranoni gjithashtu kushtet dhe afatet shtesë, nëse ka ndonjë, të përcaktuar në të.</p>
    <p>3.3. <u>LICENSIMI DHE PËRDORIMI I TË DHËNAVE</u>.</p>
    <p>(a) <u>TË DHËNAT E LICENCIMIT</u>. Si pjesë e përdorimit të Softuerit nga ana Juaj, Nuance dhe filialet e saj grumbullojnë dhe përdorin të Dhënat e Licensimit, siç përcaktohen më poshtë, për të bërë të vlefshme licensën tuaj për Softuerin, dhe gjithashtu për të zhvilluar, ndërtuar dhe përmirësuar produktet dhe shërbimet e saj. Duke pranuar kushtet dhe afatet e kësaj Marrëveshjeje, Ju pranoni, jepni pëlqimin dhe bini dakord që Nuance mund të grumbullojë dhe të përdorë të Dhënat e Licensës si pjesë e përdorimit të Softuerit nga ana Juaj, dhe që të tilla të Dhëna të Licensës do të përdoren vetëm nga Nuance apo palë të treta që veprojnë nën drejtimin e Nuance, në bazë të marrëveshjeve të konfidencialitetit, për të bërë të vlefshme licensën Tuaj për Softuerin, dhe gjithashtu për të zhvilluar, ndërtuar dhe përmirësuar Swype Connect, Softuerin, dhe produktet dhe shërbimet e tjera. &quot;Të Dhënat e Licencimit&quot; nënkupton informacionin për Softuerin dhe pajisjen Tuaj, për shembull: markën e pajisjes, numrin e modelit, ekranin, numrin e identifikimit, adresën e IP-së dhe të dhëna të ngjashme.</p>
    <p>(b) <u>TË DHËNAT E PËRDORIMIT</u>. Përveç kësaj, si pjesë e përdorimit të Softuerit nga ana Juaj, Nuance dhe filialet e saj grumbullojnë dhe përdorin të Dhënat e Përdorimit, siç përcaktohen më poshtë, për të zhvilluar, ndërtuar dhe përmirësuar produktet dhe shërbimet e saj. Ju e lejoni Nuance dhe filialet e saj që të grumbullojnë dhe përdorin të Dhënat e Përdorimit duke e vënë në punë Softuerin. Ju mund të zgjidhni në çdo kohë që ta ndaloni Nuance të grumbullojë të Dhënat e Përdorimit, nëpërmjet përcaktimeve në Softuer, dhe në një moment të tillë Nuance nuk do të vazhdojë më grumbullimin të Dhënave të Përdorimit nga Ju. Duke pranuar kushtet e përgjithshme të kësaj Marrëveshjeje, ju pranoni, jepni pëlqimin dhe bini darkod që Nuance dhe filialet e saj mund të grumbullojnë të Dhënat e Përdorimit si pjesë e përdorimit të Softuerit nga ana juaj dhe që këto të Dhëna të Përdorimit do të përdoren vetëm nga Nuance apo palë të treta që veprojnë nën drejtimin e Nuance, në bazë të marrëveshjeve të konfidencialitetit, për të zhvilluar, ndërtuar dhe përmirësuar Swype Connect, Softuerin dhe produktet dhe shërbimet e tjera. Nuance nuk do të përdorë elementët e informacionit në ndonjë të Dhënë të Përdorimit për ndonjë qëllim tjetër përveç atyre të shprehura më sipër. Të Dhënat e Përdorimit konsiderohen si një informacione jopersonale, dhe të tilla të dhëna janë në formën që nuk lejojnë lidhje direkte me ndonjë individ të veçantë. &quot;Të Dhënat e Përdorimit&quot; do të thotë informacion për Softuerin dhe se si Ju e përdorni Softuerin. Për shembull: ndryshimet e përcaktimeve, vendndodhja e pajisjes, përzgjedhja e gjuhës, shtigjet e gjurmëve të karaktereve, numri i përgjithshëm i karaktereve të prekur apo goditur, shpejtësia e shkrimit të tekstit dhe të dhëna të ngjashme.</p>
    <p>(c) Ju e kuptoni se nëpërmjet pranimit nga ana juaj të kësaj Marrëveshjeje, ju jepni pëlqimin tuaj për grumbullimin dhe përdorimin e të Dhënave të Licencës dhe të Dhënave të Përdorimit siç përcaktohen këtu, duke përfshirë transferimin në Shtetet e Bashkuara dhe/ose në shtete të tjera për ruajtje, përpunim dhe përdorim nga Nuance, filialet e saj dhe palët e treta të autorizuara.</p>
    <p>(d) Çdo dhe të gjitha të Dhënat e Licensës dhe të Dhënat e Përdorimit që ju jepni do të mbeten konfidenciale dhe nuk do të nxirren nga Nuance, nëse kjo kërkohet, për të plotësuar kërkesat ligjore apo rregullatore, të tilla si një urdhër gjykate apo ndaj një institucioni qerveritar nëse kërkohet apo lejohet me ligj, apo në rastin e shitjes, shkrirjes apo blerjes së një subjekti tjetër nga Nuance. Të Dhënat e Licensës dhe të Dhënat e Përdorimit janë subjekt i politikës së privatësisë që zbatohet nga Nuance. Për informacione të mëtejshme shihni politikën e privatësisë së Nuance në: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>PËRJASHTIME NGA GARANCITË</u>. JU PRANONI DHE BINI DAKORD QË NUANCE DHE FILIALET E SAJ TUA OFROJNË SWYPE CONNECT DHE SOFTUERIN &quot;SIÇ ËSHTË&quot; ME TË GJITHA DEFEKTET DHE PA NDONJË LLOJ GARANCIE. RRJEDHIMISHT, JU BINI DAKORD QË TË MERRNI TË GJITHA MASAT E NEVOJSHME PËR TË MBROJTUR TË DHËNAT DHE SISTEMET TUAJA NGA HUMBJA APO DËMTIMI. NË SHKALLËN MAKSIMALE TË LEJUAR NGA LIGJI NË FUQI, NUANCE DHE FILIALET E SAJ NUK NJOHIN SPECIFIKISHT ASNJË GARANCI TË SHPREHUR APO TË NËNKUPTUAR, DUKE PËRFSHIRË POR PA U KUFIZUAR NË ÇDO GARANCI TË SHITJES, PËRDORIMIT PËR NJË QËLLIMI TË CAKTUAR APO MOS-SHKELJE.</p>
    <p>5. <u>KUFIZIMI I DETYRIMIT</u>. NË SHKALLËN MAKSIMALE TË LEJUAR NGA LIGJI NË FUQI, NË ASNJË RAST NUANCE, FILIALET E SAJ, FUNKSIONARËT, DREJTORËT, PUNONJËSIT, OFRUESIT DHE LICENCUESIT E SAJ NUK DO TË JENË PËRGJEGJËS PËR NDONJË DËMTIM DIREKT, INDIREKT, TË VEÇANTË, AKSIDENTAL, TË TËRTHORTË APO EKZEMPLAR, PËRFSHI POR PA U KUFIZUAR NË DËMTIMET PËR HUMBJEN E FITIMEVE, HUMBJEN E TË DHËNAVE, HUMBJEN E PËRDORIMIT, NDËRPRERJEN E BIZNESIT, APO KOSTON E MBULIMIT SI PASOJË E PËRDORIMIT TË SWYPE CONNECT, QË ËSHTË SHKAKTUAR NË ÇFARËDO MËNYRE SIPAS CILËSDO TEORI DETYRIMI EDHE NËSE KLIENTI ËSHTË KËSHILLUAR APO NË RASTET KU DUHEJ TË KISHTE QENË I VETËDIJSHËM MË PËRPARA PËR MUNDËSINË E DËMTIMEVE TË TILLA.</p>
    <p>6. <u>KUSHTET DHE PËRFUNDIMI</u>. Kjo Marrëveshje hyn në fuqi pas pranimit nga ana Juaj e Kushteve dhe Afateve të kësaj Marrëveshjeje dhe mbaron kur përfundon. Kjo Marrëveshje duhet të përfundojë automatikisht nga shkelja e ndonjë prej kushteve dhe afateve të saj nga ana Juaj. Pas përfundimit, Ju duhet të ndaloni menjëherë përdorimin, duhet të fshini të gjitha kopjet e Softuerit dhe të ndërprisni përdorimin e Swype Connect.</p>
    <p>7. <u>PAJTUESHMËRIA ME EKSPORTIN</u>. Ju përfaqësoni dhe garantoni që (i) Nuk jetoni në një shtet që është subjekt i embargos nga ana e Qeverisë së SHBA, apo që është përcaktuar nga Qeveria e SHBA si një shtet &quot;mbështetës i terrorizmit&quot;; dhe (ii) Nuk jeni pjesë e ndonjë liste të Qeverisë së SHBA të palëve të ndaluara apo kufizuara.</p>
    <p>8. <u>QEVERIA E SHBA DHE PËRDORUESIT</u>. Softueri është një &quot;artikull tregtar&quot; dhe ky term është përkufizuar në 48 C.F.R. 2.101, dhe konsiston në një &quot;softuer kompjuterik tregtar&quot; dhe &quot;dokumentacionin e softuerit kompjuterik tregtar&quot;, sikurse këto terma janë përdorur në 48 C.F.R. 12.212. Në pajtim me 48 C.F.R. 12.212 dhe 48 C.F.R. 227.7202-1 deri 227.7202-4, të gjithë përdoruesit fundor në Qeverinë e ShBA-së e sigurojnë Softuerin vetëm me këto të drejta të parashtruara këtu.</p>
    <p>9. <u>MARKAT TREGTARE</u>. Markat tregare të palëve të treta, emrat tregtarë, emrat e produkteve dhe logot (&quot;Emrat tregtarë&quot;) që përmbahen apo përdoren nga Swype Connect apo Softueri janë marka tregtare apo marka tregtare të regjistruara të pronarëve të tyre, dhe përdorimi i të Markave Tregtare të tilla duhet të përfshijë përfitimin e pronarit të markës tregtare. Përdorimi i Markave Tregtare të tilla është menduar që të tregojë ndërveprimin dhe nuk përbën: (i) një pranim nga Nuance e një kompanie të tillë, ose (ii) një mbështetje apo aprovim të një kompanie të Nuance dhe produkteve dhe shërbimeve të saj.</p>
    <p>10. <u>LIGJI QË ZBATOHET</u>.</p>
    <p>Kjo Marrëveshje do të drejtohet dhe interpretohet në përputhje me ligjet e shtetit i cili është vendi/shteti i vendndodhjes suaj kryesore sipas detajeve të mëposhtme, pavarësisht zgjedhjes së rregullave ligjore, dhe duke përjashtuar Konventën e Kombeve të Bashkuara mbi Kontratat për Shitjen Ndërkombëtare të Mallrave. Palët i nënshtrohen në mënyrë të pakushtëzuar dhe të pakthyeshme jurisdiksionit ekskluziv dhe vendndodhjes së gjykatave të renditura më poshtë për vendin/shtetin tuaj kryesor dhe shërbimin e proceseve që aplikohen.</p>
    <p>Vendndodhja/shteti juaj kryesor - Shtetet e Bashkuara, Kanada, Meksikë, Amerika Qendrore, dhe Amerika e Jugut, Tajvan ose Korea<br/>
    Ligji që Zbatohet - Komonuelthi i Massachusetts, Shtetet e Bashkuara të Amerikës<br/>
    Jurisdiksioni ekskluziv dhe vendndodhja e gjykatave - Gjykatat federale ose shtetërore të Massachusetts në Massachusetts<br/>
    </p>
    <p>Vendndodhja/shteti juaj kryesor - Australia ose Zelanda e Re<br/>
    Ligji që Zbatohet - New South Wales, Australi<br/>
    Jurisdiksioni ekskluziv dhe vendndodhja e gjykatave - Gjykatat e New South Wales Australi në New South Wales<br/>
    </p>
    <p>Vendndodhja/shteti juaj kryesor - India ose Singapor<br/>
    Ligji që Zbatohet - Singapor<br/>
    Jurisdiksioni ekskluziv dhe vendndodhja e gjykatave - Gjykatat e Singapor në Singapor<br/>
    </p>
    <p>Vendndodhja/shteti juaj kryesor - Kina ose Hong Kong<br/>
    Ligji që Zbatohet - Rajoni Special Administrativ Hong Kong<br/>
    Jurisdiksioni ekskluziv dhe vendndodhja e gjykatave - Gjykatat e Rajonit Special Administrativ në Hong Kong<br/>
    </p>
    <p>Vendndodhja/shteti juaj kryesor - Zona Ekonomike Evropiane (EEA), Evropë, Lindje e Mesme ose Afrikë, ose Rusi<br/>
    Ligji që Zbatohet - Irlanda<br/>
    Jurisdiksioni ekskluziv dhe vendndodhja e gjykatave - Dublin, Irlandë<br/>
    </p>
    <p>Vendndodhja/shteti juaj kryesor - Pjesa tjetër e botës<br/>
    Ligji që Zbatohet - ** Komonuelthi i Massachusetts, Shtetet e Bashkuara të Amerikës, nëse është i pazbatueshëm në vendin tuaj dhe në këtë rast: nëse ndonjëri nga ligjet e mësipërme është i zbatueshëm atëherë ai do të aplikohet (më i lartë në listë do të ketë përparësi), duke dështuar kjo vlen ligji juaj lokal.<br/>
    Jurisdiksioni ekskluziv dhe vendndodhja e gjykatave - **Gjykatat federale ose shtetërore të Massachusetts në Massachusetts<br/>
    </p>
    <p>Pavarësisht nga çdo gjë në kundërshtim me këtë Marrëveshje secila palë mund të kërkojë mbrojtje paraprake ose bashkëbisedues në lidhje me çdo çështje që lind sipas kësaj Marrëveshjeje në një vend ku secila palë ndodhet.</p>
    <p>11. <u>TERMAT SUBJEKT TË NDRYSHIMEVE</u>. Ju pranoni dhe jeni dakord që Nuance mund të ndryshojë kushtet dhe afatet e kësaj Marrëveshjeje herë pas here pas njoftimeve të arsyeshme që Ju jepen në pajisjen Tuaj. Nëse Ju nuk jeni dakord me ndryshime të tilla në këtë Marrëveshje, i vetmi shpëtim është të ndalni qasjen në Swype Connect, duke përfshirë por pa u kufizuar në shkarkimin dhe instalimin e programit.</p>
    <p>12. <u>KUSHTET E PËRGJITHSHME LIGJORE</u>. Ju nuk mund të caktoni apo ndryshe të transferoni ndonjë të drejtë apo detyrim që rrjedh nga kjo Marrëveshje pa patur pëlqimin paraprak me shkrim nga Nuance. Kjo Marrëveshje është marrëveshja e plotë midis Nuance dhe Jush, dhe zëvendëson çdo komunikim tjetër apo reklamë në lidhje me Swype Connect dhe Softuerin. Nëse ndonjë dispozitë e kësaj Marrëveshjeje bëhet e pavlefshme apo e pazbatueshme, ajo dispozitë duhet të rishikohet vetëm në masën e nevojshme për të ndrequr pavlefshmërinë apo pazbatueshmërinë, dhe pjesa tjetër e kësaj Marrëveshjeje do të vazhdojë të jetë në fuqi me efekt të plotë. Dështimi nga ana e Nuance për të ushtruar apo zbatuar ndonjë të drejtë apo dispozitë të kësaj Marrëveshjeje nuk do të përbëjë një përjashtim nga një e drejtë apo dispozitë e tillë. Paragrafët 2, 3, 4, 5, 6, 8, 9, 10 dhe12 të kësaj Marrëveshjeje duhet t'i mbijetojnë mbarimit apo përfundimit të kësaj Marrëveshjeje.</p>
 </body>
</html>
