<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>PODMÍNKY SLUŽBY SWYPE CONNECT</b></p>
    <p><b>TOTO JE PRÁVNĚ ZÁVAZNÁ DOHODA MEZI VÁMI (&quot;VÁMI&quot; NEBO &quot;NABYVATELEM LICENCE&quot;) A VLASTNÍ SPOLEČNOSTÍ NUANCE COMMUNICATIONS, INC. A/NEBO JMÉNEM JEJÍ PŘIDRUŽENÉ SPOLEČNOSTI NUANCE COMMUNICATIONS IRELAND LIMITED (&quot;NUANCE&quot;). PŘEČTĚTE SI POZORNĚ NÁSLEDUJÍCÍ PODMÍNKY.</b></p>
    <p><b>CHCETE-LI POUŽÍVAT SLUŽBU SWYPE CONNECT (&quot;SWYPE CONNECT&quot;), VČETNĚ MIMO JINÉ STAHOVÁNÍ, INSTALACE A POUŽÍVÁNÍ SOFTWARU ZE SLUŽBY SWYPE CONNECT, MUSÍTE SOUHLASIT S TĚMITO PODMÍNKAMI SLUŽBY SWYPE CONNECT (&quot;SMLOUVA&quot;). KLIKNUTÍM NA TLAČÍTKO &quot;PŘIJMOUT&quot; SOUHLASÍTE, ŽE BUDETE VÁZÁNI PODMÍNKAMI TÉTO SMLOUVY. POKUD JSTE TYTO PODMÍNKY SLUŽBY NEPŘIJALI, SLUŽBU SWYPE CONNECT NESMÍTE POUŽÍVAT A NESMÍTE STAHOVAT, INSTALOVAT A POUŽÍVAT ŽÁDNÝ SOFTWARE ZE SLUŽBY SWYPE CONNECT.</b></p>
    <p>Swype Connect je služba poskytovaná jménem společnosti Nuance, která společnosti umožňuje poskytování určité služby ze zařízení, na kterém je instalovaný software Swype Platform. S ohledem na váš souhlas s poskytováním různých údajů o licencích a užívání definovaných níže společnosti Nuance během používání služby Swype Connect může společnost Nuance poskytnout aktualizace, upgrady, další jazyky a jiné doplňky (&quot;software&quot;) k softwaru Swype Platform nainstalovanému na vašem zařízení. Následující všeobecné podmínky a ujednání řídí vaše užívání služby Swype Connect a povolují vám stahování, instalaci a užívání softwaru definovaného níže a doprovodné dokumentace poskytnuté společností Nuance v rámci služby Swype Connect.</p>
    <p>1. <u>POSKYTNUTÍ LICENCE</u>. Společnost Nuance a její dodavatelé vám poskytují nevýhradní, nepřenosnou, odvolatelnou omezenou licenci, kterou nelze dále sublicencovat, pouze formou objektového kódu, k instalaci a používání softwaru na jednom zařízení k osobním účelům. Software smíte instalovat a používat, pouze pokud vlastníte platně licencovanou aktuální verzi softwaru Swype Platform, který aktualizujete nebo upgradujete. Jiné jazyky nebo doplňky, které vám budou zpřístupněny prostřednictvím služby Swype Connect, smíte instalovat a používat výhradně se softwarem Swype Platform.</p>
    <p>2. <u>OMEZENÍ</u>. Nesmíte (není-li povoleno zákonem): (a) užívat software jinak než pro osobní použití, (b) kopírovat, reprodukovat, distribuovat či jinak duplikovat software jako celek nebo jeho část, (c) prodávat, poskytovat na leasing, licencovat, sublicencovat, distribuovat, postupovat, převádět či jinak poskytovat jakákoli práva k softwaru jako celku nebo jeho části, (d) software pozměňovat, přenášet, překládat či z něj vytvářet odvozená díla, (e) software dekompilovat, rozkládat, provádět na něm zpětnou analýzu nebo se jinak pokoušet odvozovat, rekonstruovat, identifikovat či zjišťovat jakýkoli zdrojový kód, základní myšlenky nebo algoritmy softwaru, a to žádnými prostředky, (f) odstraňovat jakákoli sdělení o vlastnických právech, označení nebo značky softwaru nebo (g) užívat software pro účely srovnávání anebo provádění srovnávacích testů výkonnosti s produkty zpřístupňovanými třetími stranami.</p>
    <p>3. <u>VLASTNICKÁ PRÁVA</u>.</p>
    <p>3.1. <u>SOFTWARE</u>. Společnost Nuance a její poskytovatelé licence vlastní veškerá práva, právní tituly a podíly k softwaru včetně mimo jiné veškerých autorských práv, obchodního tajemství, práv k ochranným známkám a dalších práv duševního vlastnictví s tímto souvisejících a veškeré nároky na taková práva zůstávají výhradně ve vlastnictví společnosti Nuance a jejích poskytovatelů licence. Neoprávněné kopírování softwaru nebo nedodržení výše uvedených omezení bude mít za následek automatické ukončení této smlouvy a všech licencí poskytnutých na jejím základě a vznik práva společnosti Nuance a jejích dceřinných společností na veškeré právní prostředky nápravy nebo nápravu podle práva ekvity za takové porušení.</p>
    <p>3.2. <u>SOFTWARE TŘETÍCH STRAN</u>. Software může obsahovat software třetích stran, který vyžaduje sdělení anebo dodatečné smluvní podmínky a ujednání. Tato oznámení anebo dodatečné smluvní podmínky a ujednání k softwaru třetích stran naleznete na adrese: <a href="http://swype.com/attributions">swype.com/attributions</a> a jsou součástí této smlouvy formou odkazu. Přijetím této smlouvy přijímáte také případné dodatečné smluvní podmínky a ujednání zde uvedené.</p>
    <p>3.3. <u>ÚDAJE O LICENCÍCH A UŽÍVÁNÍ</u>.</p>
    <p>(a) <u>LICENČNÍ ÚDAJE</u>. V rámci vašeho používání softwaru společnost Nuance a její dceřinné společnosti shromažďují a používají údaje o licencích definované níže k ověření vaší licence k softwaru a k vývoji, sestavování a zlepšování svých produktů a služeb. Přijetím podmínek a ujednání této smlouvy berete na vědomí, povolujete a souhlasíte, že společnost Nuance v rámci vašeho používání softwaru může shromažďovat údaje o licencích, a že takové informace bude užívat pouze společnost Nuance nebo třetí strany jednající na základě pokynů společnosti Nuance v souladu se smlouvami o zachování důvěrnosti, a to k ověření vaší licence k softwaru a k vývoji, sestavování a zlepšování služby Swype Connect, softwaru a ostatních produktů a služeb. &quot;Údaje o licencích&quot; jsou informace o softwaru a vašem zařízení, například: značka zařízení, číslo modelu, displej, ID zařízení, IP adresa a podobné údaje.</p>
    <p>(b) <u>ÚDAJE O UŽÍVÁNÍ</u>. V rámci vašeho používání softwaru společnost Nuance a její dceřinné společnosti dále shromažďují a používají údaje o užívání definované níže, a to k vývoji, sestavování a zlepšování svých produktů a služeb. Aktivací softwaru dáváte společnosti Nuance a jejím dceřinným společnostem svolení údaje o užívání shromažďovat a používat. Můžete se kdykoli rozhodnout společnosti Nuance shromažďování údajů o užívání zakázat, přičemž společnost Nuance pak od vás přestane tyto údaje shromažďovat. Přijetím podmínek a ujednání této smlouvy berete na vědomí, povolujete a souhlasíte, že společnost Nuance a její dceřinné společnosti v rámci vašeho používání softwaru mohou shromažďovat údaje o užívání, a že takové informace bude používat pouze společnost Nuance nebo třetí strany jednající na základě pokynů společnosti Nuance v souladu se smlouvami o zachování důvěrnosti, a to k vývoji, sestavování a zlepšování služby Swype Connect, softwaru a ostatních produktů a služeb. Společnost Nuance nebude informační prvky jakýchkoli údajů o užívání používat k žádným účelům kromě účelů stanovených výše. Údaje o užívání se nepovažují za osobní údaje, protože forma těchto informací neumožňuje přímé přiřazení ke konkrétní osobě. &quot;Údaje o užívání&quot; znamená informace o softwaru a způsobu jeho užívání. Jedná se například o změny nastavení, umístění zařízení, volbu jazyka, cesty sledování znaků, celkový počet znaků, na které jste klepli nebo přes které jste přetáhli, rychlost zadávání textu a podobné údaje.</p>
    <p>(c) Berete na vědomí, že svým souhlasem s touto smlouvou dáváte také souhlas se shromažďováním a používáním údajů o licencích a užívání definovaných v této smlouvě, včetně přenosu těchto informací do USA nebo ostatních zemí za účelem uchovávání, zpracování a používání společností Nuance, jejími dceřinnými společnostmi a autorizovanými třetími stranami.</p>
    <p>(d) Jakékoli údaje o licencích a užívání, které poskytnete, zůstanou důvěrné, přičemž společnost Nuance je může, bude-li o to požádána, prozradit, pokud tímto splní zákonné nebo regulační požadavky, například na základě soudního příkazu nebo na žádost instituce státní správy, vyžaduje-li nebo povoluje-li toto zákon, nebo jiné právnické osobě v případě prodeje, fúze či akvizice společnosti Nuance. Na údaje o licencích a užívání se vztahují příslušné zásady ochrany osobních údajů společnosti Nuance. Další informace naleznete v zásadách ochrany osobních údajů společnosti Nuance na adrese: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>VYLOUČENÍ ZÁRUK</u>. BERETE NA VĚDOMÍ A SOUHLASÍTE, ŽE SPOLEČNOST NUANCE A JEJÍ DCEŘINNÉ SPOLEČNOSTI POSKYTUJÍ SLUŽBU SWYPE CONNECT A SOFTWARE &quot;TAK, JAK JE&quot; SE VŠEMI CHYBAMI A BEZ ZÁRUKY JAKÉHOKOLI DRUHU. PROTO SOUHLASÍTE, ŽE UČINÍTE VEŠKERÁ PREVENTIVNÍ A OCHRANNÁ OPATŘENÍ NEZBYTNÁ K OCHRANĚ VAŠICH DAT A SYSTÉMŮ PŘED ZTRÁTOU NEBO POŠKOZENÍM. V MAXIMÁLNÍM ROZSAHU POVOLENÉM PLATNÝMI ZÁKONY SPOLEČNOST NUANCE A JEJÍ DCEŘINNÉ SPOLEČNOSTI VÝSLOVNĚ VYLUČUJÍ JAKOUKOLI VÝSLOVNOU ČI MLČKY PŘEDPOKLÁDANOU ZÁRUKU, VČETNĚ JAKÉKOLIV ZÁRUKY PRODEJNOSTI, VHODNOSTI PRO URČITÝ ÚČEL NEBO NEPORUŠENÍ PRÁV.</p>
    <p>5. <u>OMEZENÍ ODPOVĚDNOSTI</u>. SPOLEČNOST NUANCE, JEJÍ DCEŘINNÉ SPOLEČNOSTI, VEDOUCÍ PRACOVNÍCI, ŘEDITELÉ A ZAMĚSTNANCI NEBO JEJÍ POSKYTOVATELÉ LICENCE V MAXIMÁLNÍM ROZSAHU POVOLENÉM PLATNÝMI ZÁKONY V ŽÁDNÉM PŘÍPADĚ NENESOU ODPOVĚDNOST ZA JAKÉKOLI PŘÍMÉ, NEPŘÍMÉ, ZVLÁŠTNÍ, NÁHODNÉ A NÁSLEDNÉ ŠKODY ČI SANKČNÍ NÁHRADU ŠKODY, VČETNĚ UŠLÉHO ZISKU, ZTRÁTY DAT, NEMOŽNOSTI UŽÍVÁNÍ, PŘERUŠENÍ PODNIKÁNÍ NEBO NÁKLADŮ NA KRYTÍ ŠKOD VZNIKLÝCH V DŮSLEDKU UŽÍVÁNÍ SLUŽBY SWYPE CONNECT NEBO SOFTWARU, ZAPŘÍČINĚNÝCH JAKÝMKOLI ZPŮSOBEM A PODLE JAKÉKOLI TEORIE PRÁVNÍ ODPOVĚDNOSTI, A TO ANI V PŘÍPADĚ, ŽE SPOLEČNOST NUANCE BYLA PŘEDEM UPOZORNĚNA NA MOŽNOST VZNIKU TAKOVÝCH ŠKOD NEBO SI JÍ MĚLA BÝT VĚDOMA.</p>
    <p>6. <u>DOBA PLATNOSTI A UKONČENÍ SMLOUVY</u>. Tato smlouva je uzavřena vaším přijetím podmínek a ujednání této smlouvy a její platnost vyprší jejím ukončením. Tato smlouva automaticky skončí porušením jakékoli z jejích podmínek a ujednání z vaší strany. Po ukončení smlouvy musíte neprodleně ukončit užívání softwaru a odstranit veškeré jeho kopie a ukončit užívání služby Swype Connect.</p>
    <p>7. <u>SOULAD S VÝVOZNÍMI PŘEDPISY</u>. Prohlašujete a zaručujete, že (i) se nenacházíte v zemi, která podléhá embargu vlády USA nebo která byla vládou USA označena za zemi &quot;podporující terorismus&quot;, a (ii) nejste uvedeni v žádném seznamu stran, na které se vztahuje zákaz či omezení, sestaveném vládou USA.</p>
    <p>8. <u>KONCOVÍ UŽIVATELÉ VLÁDY USA</u>. Software je &quot;komerční položka&quot; splňující definici uvedenou v zákoně 48 C.F.R. 2.101, která zahrnuje &quot;komerční počítačový software&quot; a &quot;komerční počítačovou softwarovou dokumentaci&quot;, v souladu s použitím těchto termínů v zákoně 48 C.F.R. 12.212. V souladu se zákony 48 C.F.R. 12.212 a 48 C.F.R. 227.7202-1 až 227.7202-4 získávají všichni koncoví uživatelé vlády USA software pouze s právy uvedenými v této smlouvě.</p>
    <p>9. <u>OCHRANNÉ ZNÁMKY</u>. Ochranné známky, obchodní jména, názvy produktů a loga třetích stran (&quot;ochranné známky&quot;) obsažené ve službě Swype Connect a softwaru či jimi používané jsou ochranné či registrované ochranné známky příslušných vlastníků a užívání takových ochranných známek plyne ve prospěch vlastníka takové ochranné známky. Záměrem použití takových ochranných známek je vyznačit vzájemnou funkční spolupráci a neznamená: (i) spojení Nuance s takovou společností ani (ii) potvrzení nebo povolení takové společnosti ve vztahu ke společnosti Nuance a jejím produktům či službám.</p>
    <p>10. <u>ROZHODNÉ PRÁVO</u>.</p>
    <p>Tato smlouva se bude řídit a bude vykládána v souladu s legislativou země, která je zemí/místem vašeho hlavního sídla dle níže uvedených podrobných informací, bez ohledu na zvolený právní řád a s vyloučením Úmluvy OSN o smlouvách o mezinárodním prodeji zboží. Smluvní strany se bezpodmínečně a neodvolatelně podřizují výhradní jurisdikci a místu níže uvedených soudů podle země/místa vašeho hlavního sídla a doručování soudních písemností.</p>
    <p>Země/místo vašeho hlavního sídla - Spojené státy americké, Kanada, Mexiko, Střední Amerika a Jižní Amerika, Tchaj-wan nebo Korea<br/>
    Rozhodné právo - Commonwealth of Massachusetts, Spojené státy americké<br/>
    Výhradní jurisdikce a místo soudu - Federální nebo státní soudy Massachusetts<br/>
    </p>
    <p>Země/místo vašeho hlavního sídla - Austrálie nebo Nový Zéland<br/>
    Rozhodné právo - New South Wales, Austrálie<br/>
    Výhradní jurisdikce a místo soudu - Soudy státu New South Wales v Austrálii<br/>
    </p>
    <p>Země/místo vašeho hlavního sídla - Indie nebo Singapur<br/>
    Rozhodné právo - Singapur<br/>
    Výhradní jurisdikce a místo soudu - Soudy v Singapuru<br/>
    </p>
    <p>Země/místo vašeho hlavního sídla - Čína nebo Hongkong<br/>
    Rozhodné právo - Hongkong - Zvláštní správní oblast<br/>
    Výhradní jurisdikce a místo soudu - Soudy Hongkongu - Zvláštní správní oblasti<br/>
    </p>
    <p>Země/místo vašeho hlavního sídla - Evropský hospodářský prostor (EHP), Evropa, Střední východ nebo Afrika nebo Rusko<br/>
    Rozhodné právo - Irsko<br/>
    Výhradní jurisdikce a místo soudu - Dublin, Irsko<br/>
    </p>
    <p>Země/místo vašeho hlavního sídla - Zbytek světa<br/>
    Rozhodné právo - **Commonwealth of Massachusetts, Spojené státy americké, ledaže by takové soudy nebyly ve vaší zemi aplikovatelné, a v takovém případě: pokud by jakákoli výše uvedená legislativa byla aplikovatelná, pak bude platit (že přednost mají soudy uvedené nejvýše v seznamu); v opačném případě bude platit vaše lokální legislativa.<br/>
    Výhradní jurisdikce a místo soudu - **Federální nebo státní soudy státu Massachusetts<br/>
    </p>
    <p>Bez ohledu na ustanovení této smlouvy může kterákoli ze smluvních stran požadovat předběžné nebo prozatímní opatření týkající se jakékoli záležitosti vycházející z této smlouvy v zemi sídla příslušné strany.</p>
    <p>11. <u>ZMĚNA PODMÍNEK VYHRAZENA</u>. Berete na vědomí a souhlasíte, že společnost Nuance může příležitostně změnit podmínky a ujednání této smlouvy po přiměřeném upozornění, které vám poskytne prostřednictvím vašeho zařízení. Pokud s těmito změnami smlouvy nesouhlasíte, vaším jediným prostředkem nápravy je ukončení užívání služby Swype Connect, včetně mimo jiné stahování a instalace softwaru.</p>
    <p>12. <u>OBECNÉ PRÁVNÍ PODMÍNKY</u>. Nejste oprávněni postoupit či jinak převést žádná práva či povinnosti vyplývající z této smlouvy bez předchozího písemného souhlasu společnosti Nuance. Tato smlouva tvoří úplnou dohodu mezi společností Nuance a vámi a nahrazuje veškerá jiná sdělení či inzerci ohledně služby Swype Connect a softwaru. V případě, že jakékoli ustanovení této smlouvy bude shledáno neplatným či nevymahatelným, bude takové ustanovení upraveno výhradně v rozsahu nezbytném k nápravě neplatnosti či nevymahatelnosti a zbylá část této smlouvy zůstane nadále plně v platnosti a účinnosti. Neuplatnění či nevymáhání jakéhokoli práva či ustanovení této smlouvy společností Nuance nezakládá vzdání se takového práva či ustanovení. Oddíly 2, 3, 4, 5, 6, 8, 9, 10 a 12 této smlouvy zůstanou v platnosti i po vypršení platnosti nebo ukončení této smlouvy.</p>
 </body>
</html>
