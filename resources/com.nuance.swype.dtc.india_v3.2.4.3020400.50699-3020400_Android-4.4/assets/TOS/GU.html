<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT સેવાની શરતો</b></p>
    <p><b>આ તમારી ( &quot;તમે&quot; અથવા &quot;લાઇસન્સધારક&quot;) તેમ જ NUANCE COMMUNICATIONS, INC પોતાના વતી અને /અથવા તેના સહયોગી NUANCE COMMUNICATIONS IRELAND LIMITED (&quot;NUANCE&quot;) વચ્ચે એક કાયદાકીય કરાર છે. કૃપા કરી નિમ્નલિખિત શરતો ધ્યાનપૂર્વક વાંચો.</b></p>
    <p><b>SWYPE CONNECT સેવા (&quot;SWYPE CONNECT&quot;)નો ઉપયોગ કરવા માટે, જેમાં SWYPE CONNECTમાંથી કોઇ સોફ્ટવેર ડાઉનલોડ કરવું, ઇન્સ્ટૉલ કરવું અને તેનો ઉપયોગ કરવો સામેલ છે, પણ તેના સુધી સીમિત નથી, તમારે આ ઉપયોગકર્તા લાઇસન્સ કરાર(&quot;કરાર&quot;)ની શરતો સ્વીકારવી પડશે. &quot;ACCEPT&quot; બટન ક્લિક કરીને તમે આ કરારની શરતોને આધીન થવા સંમત થાવ છો. તમે આ સેવાની શરતો સ્વીકારી ન હોય, ત્યાં સુધી તમે SWYPE CONNECT નો ઉપયોગ નહીં કરી શકો, અથવા કોઇ પણ રીતે SWYPE CONNECTમાંથી કોઇ પણ સોફ્ટવેર ડાઉનલોડ અથવા ઇન્સ્ટૉલ નહીં કરી શકો અથવા તેનો ઉપયોગ નહીં કરી શકો.</b></p>
    <p>Swype Connect Nuance વતી પૂરી પાડવામાં આવતી એક સેવા છે, જેનાથી Nuance જે ઉપકરણ પર Swype Platform ઇન્સ્ટૉલ કરેલું હોય, તેનાથી તમને કેટલીક સેવાઓ પૂરી પાડી શકે. Nuanceને નીચે પરિભાષા કર્યા મુજબ વિવિધ લાઇસન્સ સંબંધી માહિતી અને ઉપયોગ સંબંધી માહિતી પૂરી પાડવાની તમારી પરવાનગીને અનુલક્ષીને Swype Connectનો ઉપયોગ કરતી વખતે, Nuance તમારા ઉપકરણ પર ઇન્સ્ટૉલ કરેલ Swype પ્લેટફૉર્મ સોફ્ટવેર માટે અપડેટ્સ, અપગ્રેડ્સ, વધારાની ભાષાઓ. અથવા એડ-ઑન્સ (&quot;સોફ્ટવેર&quot;) ઉપલબ્ધ કરાવી શકે. નિમ્નલિખિત સામાન્ય નિયમો અને શરતો તમારા Swype Connect ના ઉપયોગને નિયંત્રિત કરે છે અને તમને નીચે વ્યાખ્યા કર્યા મુજબ સોફ્ટવેર અને Swype Connect હેઠળ Nuance દ્વારા ઉપલબ્ધ કરાવવામાં આવેલ કોઇ પણ સાથેનાં દસ્તાવેજો ડાઉનલોડ, ઇન્સ્ટૉલ અને તેનો ઉપયોગ કરવાની પરવાનગી આપે છે.</p>
    <p>1. <u>લાઇસન્સ આપવું</u>. Nuance અને તેના સપ્લાયરો તમને,એક અંગત, બિન-સમાવેશક, બિનહસ્તાંતરણક્ષમ, બિન-ઉપલાઇસન્સક્ષમ, રદ કરવા પાત્ર, માત્ર ઑબજેક્ટ કોડ રૂપી સીમિત લાઇસન્સ આપે છે, જેનાથી તમે ફક્ત એક ઉપકરણ પર સોફ્ટવેર ઇન્સ્ટૉલ કરી શકશો અને તેનો અંગત ઉપયોગ કરી શકશો. તમે આ સોફ્ટવેરને ઇન્સ્ટૉલ અને તેનો ઉપયોગ તો જ કરી શકો, જો તમારી પાસે એક માન્ય લાઇસન્સવાળું Swype Platform સોફ્ટવેરનું વર્ઝન હોય, જેને અપડેટ અથવા અપગ્રેડ કરવામાં આવી રહ્યું હોય. તમે તમને Swype Connect વડે ઉપલબ્ધ કરાવવામાં આવેલ કોઇ પણ વધારાની ભાષા અથવા એડ-ઑન ફક્ત Swype Platform સોફ્ટવેર સાથે જ ઇન્સ્ટૉલ અને ઉપયોગ કરી શકો.</p>
    <p>2. <u>મર્યાદાઓ</u>. તમે આમ કરી શકશો નહીં (સિવાય કે કાયદા વડે તેની પરવાનગી મળતી હોય): (a) સોફ્ટવેરનો તમારા અંગત ઉપયોગ સિવાય કોઇ બીજો ઉપયોગ; (b) સોફ્ટવેર અથવા તેના કોઇ ભાગની નકલ, પુનરુત્પાદન, વિતરણ અથવા કોઇ પણ રીતે તેનું ડુપ્લિકેટ બનાવવું; (c) સોફ્ટવેર વેચવું, ભાડે આપવું, લાઇસન્સ પર આપવું, ઉપલાઇસન્સ પર આપવું, તેનું વિતરણ કરવું, તેની સોંપણી કરવી, હસ્તાંતરણ કરવું અથવા તે સિવાય કોઇ પણર રીતે સોફ્ટવેરમાંના અધિકારો અથવા તેમનો કોઇ ભાગ કોઇને આપવો; (d) સોફ્ટવેરમાં ફેરફાર કરવો, તેને પોર્ટ કરવું, તેનું ભાષાંતર કરવું અથવા તેના આધારે કોઇ બીજી વસ્તુ બનાવવી; (e) કોઇ પણ રીતે સોફ્ટવેરને ડિકમ્પાઇલ, ખોલી, રિવર્સ એન્જિનિઅર કરી કે બીજી કોઇ પણ રીતે કોઇ પણ સોર્સ કોડ, તેના નિહિત ખયાલો કે ઍલ્ગરિધમ મેળવવા, પુનર્નિર્માણ કરવા, ઓળખવા કે શોધવાનો પ્રયત્ન કરવો; (f) સોફ્ટવેરમાંથી કોઇ પણ ટ્રેડમાર્કવાળી નોટિસો, લેબલ કે નિશાની કાઢવી; અથવા (g) સોફ્ટવેરનો કોઇ ત્રાહિત પક્ષ દ્વારા ઉપલબ્ધ કરાવવામાં આવતા ઉત્પાદનો અથવા સેવાઓ સાથે સરખામણી કરવા અથવા માનદંડ રૂપે ઉપયોગ કરવો.</p>
    <p>3. <u>ટ્રેડમાર્ક સંબંધી અધિકારો</u>.</p>
    <p>3.1. <u>સોફ્ટવેર</u>. Nuance અને તેના લાઇસન્સ ઉપલબ્ધ કરાવનારાઓ સોફ્ટવેરમાંના બધા જ અધિકાર, હક અને હિતના માલિક છે, જેમાં બધા જ પેટન્ટ, કૉપીરાઇટ, ટ્રેડ સિક્રેટ, ટ્રેડમાર્ક અને તેની સાથે સંકળાયેલ અન્ય બૌદ્ધિક સંપત્તિ અધિકારો સામેલ છે, પણ તેના સુધી સીમિત નથી, અને આ અધિકારોના બધા જ હક Nuance અને/અથવા તેના લાઇસન્સ ઉપલબ્ધ કરાવનારાઓ પાસે રહેશે. સોફ્ટવેરની અનધિકૃત નકલ કરવી અથવા ઉપરોક્ત મર્યાદાઓનું ઉલ્લંઘન કરવાથી આ કરાર અને તેના દ્વારા આપવામાં આવેલ બધાં જ લાઇસન્સ આપોઆપ રદ થઇ જશે, અને Nuance અને તેના સહયોગીઓને તેના ભંગના કારણે મળવાપાત્ર બધી જ કાયદાકીય અને વાજબી ક્ષતિપૂર્તિ ઉપલબ્ધ કરાવશે.</p>
    <p>3.2. <u>ત્રીજા પક્ષનું સોફ્ટવેર</u>. સોફ્ટવેરમાં ત્રીજા પક્ષે બનાવેલ સોફ્ટવેર હોઇ શકે છે, જેના માટે નોટિસો અને/અથવા વધારાના નિયમો અને શરતો જરૂરી છે. આવી જરૂરી ત્રીજા પક્ષના સોફ્ટવેરની નોટિસો અને/અથવા વધારાના નિયમો અને શરતો અહીં સ્થિત છે <a href="http://swype.com/attributions">swype.com/attributions</a> અને તે આ કરારમાં ઉલ્લેખ દ્વારા તેનો ભાગ બનાવવામાં અને સામેલ કરવામાં આવે છે. આ કરારનો સ્વીકાર કરી, તમે વધારાના નિયમો અને શરતો, જો કોઇ હોય તો, તેમનો પણ સ્વીકાર કરો છો.</p>
    <p>3.3. <u>લાઇસન્સિંગ અને ઉપયોગ સંબંધી ડેટા</u>.</p>
    <p>(a) <u>લાઇસન્સિંગ ડેટા</u>. સોફ્ટવેરના તમારા ઉપયોગના ભાગરૂપે, Nuance અને તેના સહયોગીઓ લાઇસન્સિંગ સંબંધિત માહિતી નીચે વ્યાખ્યા કર્યા મુજબ એકઠી કરે છે અને તેનો ઉપયોગ તમારા સોફ્ટવેરના લાઇસન્સનું પ્રમાણીકરણ કરવા માટે, તેમજ પોતાના ઉત્પાદનો અને સેવાઓ વિકસાવવા, તેમનું નિર્માણ કરવા અને તેમાં સુધાર કરવા માટે કરે છે. આ કરારના નિયમો અને શરતો સ્વીકારીને તમે સ્વીકારો છો અને સંમતિ આપો છો કે Nuance તમારા સોફ્ટવેરના ઉપયોગના ભાગરૂપે લાઇસન્સ સંબંધી ડેટા એકઠી કરી તેનો ઉપયોગ કરી શકે, અને એ પણ કે આ લાઇસન્સ સંબંધી ડેટાનો ઉપયોગ માત્ર Nuance અથવા Nuanceની સૂચના હેઠળ કામ કરતા ત્રાહિત પક્ષો દ્વારા, ગુપ્તતા કરારો પ્રમાણે, તમારા સોફ્ટવેરના લાઇસન્સનું પ્રમાણીકરણ કરવા માટે તેમ જ Swype Connect, સોફ્ટવેર અને અન્ય સેવાઓ અને ઉત્પાદનો વિકસાવવા, તેમને બનાવવવા અને તેમાં સુધાર કરવામાટે કરવામાં આવશે. &quot;લાઇસન્સ સંબંધી ડેટાની&quot; નો અર્થ છે સોફ્ટવેર અને તમારા ઉપકરણ વિશેની માહિતી, દાખલા તરીકે: ઉપકરણની બ્રાંડ, મૉડલ નંબર, ડિસ્પ્લે, ઉપકરણ ID, IP એડ્રેસ, અને તેના જેવી માહિતી.</p>
    <p>(b) <u>ઉપયોગ સંબંધી ડેટા</u>. ઉપરાંત, સોફ્ટવેરના તમારા ઉપયોગના ભાગરૂપે, Nuance અને તેના સહયોગીઓ નીચે પરિભાષા કર્યા મુજબ ઉપયોગ સંબંધી ડેટા એકઠો કરે છે અને તેના ઉત્પાદનો અનેસેવાઓ વિકસાવવા, તેમને બનાવવવા અને તેમાં સુધાર કરવામાં તેનો ઉપયોગ કરે છે. તમે સોફ્ટવેર સક્રિય કરીને Nuance અને તેના સહયોગીઓને ઉપયોગ સંબંધી ડેટા એકઠી કરવા અને વાપરવાની પરવાનગી આપો છો. તમે કોઇ પણ સમયે સોફ્ટવેરના સેટિંગ્સમાંથી Nuanceને ઉપયોગ સંબંધી ડેટા એકઠી કરતા રોકવાનું પસંદ કરી શકો, જે સમયે Nuance તમારી પાસેથી ઉપયોગ સંબંધી ડેટા એકઠી કરવાનું બંધ કરશે. આ કરારના નિયમો અને શરતો સ્વીકારીને તમે સ્વીકારો છો અને સંમતિ આપો છો કે Nuance તમારા સોફ્ટવેરના ઉપયોગના ભાગરૂપે ઉપયોગ સંબંધી ડેટા એકઠી કરી તેનો ઉપયોગ કરી શકે, અને એ પણ કે આ ઉપયોગસંબંધી ડેટાનો ઉપયોગ માત્ર Nuance અથવા Nuanceની સૂચના હેઠળ કામ કરતા ત્રાહિત પક્ષો દ્વારા, ગુપ્તતા કરારો પ્રમાણે, Swype Connect, સોફ્ટવેર અને અન્યસેવાઓ અને ઉત્પાદનો વિકસાવવા, તેમને બનાવવવા અને તેમાં સુધાર કરવા માટે કરવામાં આવશે. Nuance ઉપયોગ સંબંધી ડેટાના કોઇ પણ માહિતીવાળા ઘટકનો ઉપયોગ ઉપરોક્ત સ્પષ્ટ કર્યા છે તે સિવાયના કોઇ પણ હેતુ માટે કરશે નહીં. ઉપયોગ સંબંધી ડેટાને બિન-અંગત માહિતી માનવામાં આવે છે કારણ કે આ ડેટા એવા સ્વરૂપમાં હોય છે, જેને સીધો કોઇ ખાસ વ્યક્તિ સાથે જોડી શકાય નહીં. &quot;ઉપયોગ સંબંધી ડેટા&quot; એટલે સોફ્ટવેર વિશે અને તમે સોફ્ટવેરનો ઉપયોગ કેવી રીતે કરો છો, તેના વિશેની માહિતી. દાખલા તરીકે: સેટિંગમાં ફેરફાર, ઉપકરણનું સ્થાન, ભાષાની પસંદગી, અક્ષર ટ્રેસ કરવાનો માર્ગ, ટેપ કરેલ અથવા સ્વાઇપ કરેલ અક્ષરોની કુલ સંખ્યા, ટેક્સ્ટ લખવાની ગતિ અને એવો ડેટા.</p>
    <p>(c) તમે સમજો છો કે આ કરારનો સ્વીકાર કરવાથી તમે અહીં દર્શાવ્યા મુજબ લાઇસન્સ સંબંધી ડેટા તેમ જ ઉપયોગ સંબંધી ડેટા એકઠો કરવા અને તેનો ઉપયોગ કરવાની પરવાનગી આપો છો, જેમાં Nuance, તેના સહયોગીઓ અને અધિકૃત ત્રાહિત પક્ષના ભાગીદારો દ્વારા યુનાઇટેડ સ્ટેટ્સ અને/અથવા અન્ય દેશોમાં સંગ્રહ, પ્રોસેસિંગ અને ઉપયોગ માટે તેને સ્થાનાંતરિત કરવાની પરવાનગીનો સમાવેશ થાય છે.</p>
    <p>(d) તમે પૂરો પાડેલ કોઇ પણ લાઇસન્સ સંબંધી ડેટા અને ઉપયોગ સંબંધી ડેટા ગુપ્ત રહેશે અને જો આવશ્યક થાય તો, કોઇ પણ કાયદાકીય અથવા નિયમાધીન જરૂરિયાત પૂરી કરવા માટે, જેમ કે કોઇ અદાલતના હુકમથી અથવા સરકારી સંસ્થાના હુકમથી, જો તે કાયદા હેઠળ જરૂરી અથવા અધિકૃત હોય, કે પછી Nuance દ્વારા કોઇ અન્ય સંસ્થાને વેચાણ, તેની સાથે વિલીનીકરણ અથવા કોઇ અન્ય વ્યવસાય દ્વારા સંપાદિત થઇ જવાય, તો તે જાહેર કરવામાં આવી શકે. લાઇસન્સ સંબંધી ડેટા અને ઉપયોગ સંબંધી ડેટા Nuanceની લાગુ પડતી ગોપનીયતા નીતિને આધીન છે. વધુ માહિતી માટે Nuanceની ગોપનીયતા નીતિ અહીં જુઓ: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>વૉરંટીઓનો જાહેર ઇન્કાર</u>. તમે સ્વીકારો છો કે NUANCE, અને તેના સહયોગીઓSWYPE CONNECT અને સોફ્ટવેર &quot;જેમ છે એમ,&quot;તેની બધી જ ત્રુટિઓ સાથે અને કોઇ પણ પ્રકારની વૉરંટી વિના પૂરાં પાડે છે. પરિણામે, તમે તમારા ડેટા અને સિસ્ટમને નુકસાન અથવા ખોટથી બચાવવા માટે બધા જ જરૂરી સાવચેતીના અને રક્ષાત્મક પગલાં લેવા સંમત થાવ છો. લાગુ પડતા કાયદા દ્વારા અનુમતિ અપાયેલ મહત્તમ સીમા સુધી, NUANCE અને તેના સહયોગીઓ નિશ્ચિતપણે કોઇ પણ સ્પષ્ટ અથવા સૂચિત વૉરંટીનો અસ્વીકાર કરે છે, જેમાં વેચાણક્ષમતા, કોઇ ખાસ ઉદ્દેશ્ય માટે ઉપયોગક્ષમતા અથવા કાયદાનું ઉલ્લંઘન નહીં થવા સંબંધી કોઇ પણ વૉરંટીનો સમાવેશ થાય છે.</p>
    <p>5. <u>જવાબદારીની મર્યાદા</u>. લાગુ પડતા કાયદા દ્વારા અનુમતિ અપાયેલ મહત્તમ સીમા સુધી કોઇ પણ કારણે NUANCE, તેના અધિકારીઓ, ડાયરેક્ટરો અને કર્મચારીઓ, તેના સહયોગીઓ અથવા તેના લાઇસન્સ ઉપલબ્ધ કરાવનારાઓ કોઇ પણ સીધા, આડકતરા, ખાસ, સાંયોગિક, પરિણામી કે દાખલારૂપ નુકસાન માટે કાયદેસર જવાબદાર થશે નહીં, આમાં નફો ખોવાથી થતું નુકસાન, ડેટા ખોવાથી થતું નુકસાન, ઉપયોગ ન કરી શકવો, વ્યવસાયમાં ભંગ પડવો, કે પછી કવરની કિંમત, જે સોફ્ટવેર અથવા સેવાના ઉપયોગમાંથી નિષ્પન્ન થાય છે, જે કોઇ પણ રીતે થયું હોય, જે કોઇ પણ જવાબદારીના સિદ્ધાંત હેઠળ થયું હોય, જો તેની જાણ કરવામાં આવી હોય તો પણ, અથવા તો તેમને આવા નુકસાનની સંભાવનાની અગાઉથી જાણ હોવી જોઇતી હતી તો પણ.</p>
    <p>6. <u>સમયગાળો અને સમાપ્તિ</u>. આ કરાર તમે તેનાં નિયમો અને શરતો સ્વીકારો ત્યારે શરૂ થાય છે અને તે રદ કરવા પર પૂરો થાય છે. તમારા દ્વારા આ કરારના કોઇ પણ નિયમો કે શરતોનું ઉલ્લંઘન કરવામાં આવશે તો આ કરાર આપોઆપ સમાપ્ત થઇ જશે. આ કરારનો અંત થયે તમો તરત જ Swype Connectનો ઉપયોગ બંધ કરશો અને સોફ્ટવેરની બધી જ નકલો ડિલીટ કરી દેશો.</p>
    <p>7. <u>નિર્યાત નિયમ અનુપાલન</u>. તમે દાવો કરો છો અને ખાતરી આપો છે કે (i) તમે એવા કોઇ જ દેશમાં સ્થિત નથી જે યુ.એસ. સરકારના મનાઇહુકમને આધીન હોય, અથવા જેને યુ.એસ. સરકારે &quot;આતંકવાદી સમર્થક&quot; દેશ ઘોષિત કર્યો હોય; અને (ii) તમે યુ.એસ. સરકારની પ્રતિબંધિત અથવા સીમિત પક્ષોની યાદીમાં સામેલ નથી.</p>
    <p>8. <u>યુ. એસ. સરકારના ઉપયોગકર્તાઓ</u>. સોફ્ટવેર એક &quot;વાણિજ્યિક શબ્દ,&quot; છે, કારણકે આ શબ્દની વ્યાખ્યા 48 C.F.R. 2.101, &quot;વાણિજ્યિક કમ્પ્યૂટર સોફ્ટવેર&quot; અને &quot;વાણિજ્યિક ક્મ્પ્યૂટર સોફ્ટવેર દસ્તાવેજીકરણ,&quot; ની બનેલી છે, એ સ્વરૂપે, જેમાં આવા શબ્દોનો 48 C.F.R. 12.212 માં ઉપયોગ કરવામાં આવ્યો છે. 48 C.F.R. 12.212 અને 48 C.F.R. 227.7202-1 ને 227.7202-4 દ્વારા સુસંગત, બધા જ યુ.એસ. સરકારના ઉપયોગકર્તાઓને આ સોફ્ટવેર માત્ર તેમાં વર્ણવેલા અધિકારો સાથે જ પ્રાપ્ત થાય છે.</p>
    <p>9. <u>ટ્રેડમાર્ક</u>. Swype Connect અથવા સોફ્ટવેર દ્વારા ઉપયોગમાં લેવાયેલ ત્રીજા પક્ષોના ટ્રેડમાર્ક, ટ્રેડ નામ, ઉત્પાદનોના નામ અને લોગો (&quot;ટ્રેડમાર્ક&quot;) જે તે માલિકના ટ્રેડમાર્ક અથવા રજિસ્ટર્ડ ટ્રેડમાર્ક છે, અને આવા ટ્રેડમાર્કનો ઉપયોગ ટ્રેડમાર્કના માલિકના લાભાર્થે કરવામાં આવશે. આ ટ્રેડમાર્ક્સનો ઉપયોગ આંતરઉપયોગક્ષમતાને દર્શાવવા માટે કરવામાં આવ્યો છે અને તે આ દર્શાવતો નથી: (i) આ પ્રકારની કંપની સાથે Nuanceનું જોડાણ, અથવા (ii) આ પ્રકારની કોઇ કંપની દ્વારા Nuance અને તેના ઉત્પાદનો અને સેવાઓનું સમર્થન કે મંજૂરી.</p>
    <p>10. <u>નિયામક કાયદો</u>.</p>
    <p>આ કરાર નીચે વિગતો આપ્યા મુજબ તમારા મુખ્ય સ્થળ/દેશ તરીકે વર્ણવાયેલ દેશના કાયદાઓ અનુસાર તેનું સંચાલન કરવામાં આવશે અને તેનું અર્થઘટન કરવામાં આવશે, ભલે કાયદાના નિયમોની પસંદગી કોઇ પણ હોય, અને આમાં વસ્તુઓના આંતરરાષ્ટ્રીય વેચાણ માટેના કરારો વિશેના સંયુક્ત રાષ્ટ્રના નિયમોનો સમાવેશ થશે નહીં. પક્ષો કોઇ પણ શરત વિના અને અપરિવર્તનીય રૂપે તમારા પ્રમુખ સ્થળ/દેશની નીચે દર્શાવેલ અદાલતોના એકમાત્ર અધિકાર-ક્ષેત્ર અને સ્થાન તેમજ લાગુ પડતી પ્રક્રિયા સેવાને આધીન છે.</p>
    <p>તમારું પ્રમુખ સ્થળ/દેશ - યુનાઇટેડ સ્ટેટ્સ, કેનેડા, મેક્સિકો, મધ્ય અમેરિકા, અને દક્ષિણ અમેરિકા, તાઇવાન અથવા કોરીયા<br/>
    નિયામક કાયદો - કૉમનવેલ્થ ઑફ મેસેચ્યુસેટ્સ, યુનાઇટેડ સ્ટેટ્સ ઑફ અમેરિકા<br/>
    એકમાત્ર અધિકાર-ક્ષેત્ર અને અદાલતોનું સ્થાન - મેસેચ્યુસેટ્સ માં મેસેચ્યુસેટ્સની કેન્દ્રીય અથવા રાજ્યની અદાલતો<br/>
    </p>
    <p>તમારું પ્રમુખ સ્થળ/દેશ - ઓસ્ટ્રેલિયા અથવા ન્યૂઝીલેન્ડ<br/>
    નિયામક કાયદો - ન્યૂ સાઉથ વેલ્સ, ઓસ્ટ્રેલિયા<br/>
    એકમાત્ર અધિકાર-ક્ષેત્ર અને અદાલતોનું સ્થાન - ન્યૂ સાઉથ વેલ્સમાં ન્યૂ સાઉથ વેલ્સ, ઓસ્ટ્રેલિયાની અદાલતો<br/>
    </p>
    <p>તમારું પ્રમુખ સ્થળ/દેશ - ભારત અથવા સિંગાપુર<br/>
    નિયામક કાયદો - સિંગાપુર<br/>
    એકમાત્ર અધિકાર-ક્ષેત્ર અને અદાલતોનું સ્થાન - સિંગાપુરમાં સિંગાપુરની અદાલતો<br/>
    </p>
    <p>તમારું પ્રમુખ સ્થળ/દેશ - ચીન અથવા હોંગકોંગ<br/>
    નિયામક કાયદો - હોંગકોંગ સ્પેશ્યલ એડમિનિસ્ટ્રેટિવ રિજન<br/>
    એકમાત્ર અધિકાર-ક્ષેત્ર અને અદાલતોનું સ્થાન - હોંગકોંગમાં હોંગકોંગ સ્પેશ્યલ એડમિનિસ્ટ્રેટિવ રિજનની અદાલતો<br/>
    </p>
    <p>તમારું પ્રમુખ સ્થળ/દેશ - યુરોપિયન આર્થિક ક્ષેત્ર (EEA), યુરોપ, મધ્ય પૂર્વ અથવા આફ્રિકા, અથવા રશિયા<br/>
    નિયામક કાયદો - આયર્લેંડ<br/>
    એકમાત્ર અધિકાર-ક્ષેત્ર અને અદાલતોનું સ્થાન - ડબ્લિન, આયર્લેંડ<br/>
    </p>
    <p>તમારું પ્રમુખ સ્થળ/દેશ - બાકીનું વિશ્વ<br/>
    નિયામક કાયદો - **કોમનવેલ્થ ઑફ મેસેચ્યુસેટ્સ, યુનાઇટેડ સ્ટેટ્સ ઑફ અમેરિકા, સિવાય કે તેને તમારા દેશમાં લાગુ કરવી અશક્ય હોય, અને જો તેમ હોય તો: જો ઉપરોક્તમાંથી કોઇ પણ કાયદા લાગૂ કરી શકાય એમ હશે, તો તે લાગૂ પડશે (જેમાં યાદીમાંનો સૌથી ઊંચો સૌથી પહેલા લાગૂ પડશે), અને આ પણ ન બને, તો તમારો સ્થાનિક કાયદો લાગૂ પડશે.<br/>
    એકમાત્ર અધિકાર-ક્ષેત્ર અને અદાલતોનું સ્થાન - **મેસેચ્યુસેટ્સમાં મેસેચ્યુસેટ્સની કેન્દ્રીય અથવા રાજ્ય અદાલતો<br/>
    </p>
    <p>જોકે આ કરારમાં તેની વિરુદ્ધનું કંઇ ન હોય તો કોઇ પણ પક્ષ આ કરાર હેઠળ ઊભા થતા કોઇ પણ મામલા સંબંધે બેમાંથી કોઇ પણ પક્ષ જે દેશમાં સ્થિત હોય, તેમાં પ્રાથમિક અથવા વાદકાલીન ઉપાયની માંગણી કરી શકશે.</p>
    <p>11. <u>શરતો બદલાવાને પાત્ર</u>. તમે સ્વીકારો છો અને સંમત થાવ છો, કે Nuance સમયાંતરે તમને તમારા ઉપકરણ પર વાજબી નોટિસ આપ્યા પછી આ કરારના નિયમો અને શરતોમાં ફેરફાર કરી શકે છે. જો તમે કરારમાં આવા ફેરફારોને સંમત ન થાવ, તો તમારી પાસે એક માત્ર રસ્તો છે, Swype Connectનો ઉપયોગ બંધ કરવો, જેમાં કોઇ પણ સોફ્ટવેર ડાઉનલોડ અને ઇન્સ્ટૉલ કરવાનો સમાવેશ થાય છે, પણ તેના સુધી સીમિત નથી.</p>
    <p>12. <u>સામાન્ય કાયદાકીય શરતો</u>. તમે Nuanceની આગોતરી લેખિત સંમતિ વિના આ કરાર હેઠળના અધિકારો કે કર્તવ્યોને સોંપી કે હસ્તાંતરિત કરી શકશો નહીં. આ કરાર તમારી અને Nuanceની વચ્ચે સંપૂર્ણ કરાર છે, અને તે Swype Connect અને સોફ્ટવેર સંબંધે અન્ય કોઇ પણ સંચાર અથવા જાહેરાતનું સ્થાન લે છે. જો આ કરારની કોઇ પણ જોગવાઇ અમાન્ય અથવા અપ્રવર્તનીય ઠરાવવામાં આવે, તો આ જોગવાઇમાં માત્ર અમાન્યતા અથવા અપ્રવર્તનીયતાને સુધારવા માટે આવશ્યક ફેરફાર કરવામાં આવશે અને આ કરારનો બાકીનો ભાગ સંપૂર્ણપણે અસરદાર રહેશે. Nuance દ્વારા આ કરારના કોઇ પણ અધિકાર અથવા જોગવાઇના અમલમાં વિફળતા આવા કોઇ પણ અધિકાર કે જોગવાઇનો પરિત્યાગ બનશે નહીં. આ કરારના ખંડ 2, 3, 4, 5, 6, 8, 9, 10, અને 12 આ કરાર પૂરો થયે કે પૂરો કરવામાં આવે ત્યાર પછી પણ અમલમાં રહેશે.</p>
 </body>
</html>
