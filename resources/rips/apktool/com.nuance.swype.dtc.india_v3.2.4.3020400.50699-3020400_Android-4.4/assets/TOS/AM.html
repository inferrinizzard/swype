<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT የአገልግሎት ውል</b></p>
    <p><b>ይህ በእርስዎ (&quot;እርስዎ&quot; ወይም &quot;ፈቃድ የተሰጠው&quot;) እና በ NUANCE COMMUNICATIONS, INC ለእራሱ እና/ወይም አጋር ድርጅቱ የሆነውን NUANCE COMMUNICATIONS IRELAND LIMITED (&quot;NUANCE&quot;) ወኪልነት መካከል የተደረገ የህግ ስምምነት ነው። እባክዎ የሚከተሉትን ድንጋጌ በጥንቃቄ ያንብቡት።</b></p>
    <p><b>የ SWYPE CONNECT አገልግሎትን (&quot;SWYPE CONNECT&quot;)፣ ማንኛውንም ሶፍትዌር ከSWYPE CONNECT ለመጠቀም መውረድን፣ መጫንንና መጠቀምን ጨምሮ በዚህ የ SWYPE CONNECT የአገልግሎት ውል (&quot;ስምምነት&quot;) መስማማት አለብዎ። &quot;ተቀበል&quot; የሚለውን አዝራር ጠቅ በማድረግ በዚህ ስምምነት ለመገዛት ይስማማሉ። እነዚህን የአገልግሎት ውሎች ካልተቀበሉ በስተቀር SWYPE CONNECTን መጠቀም ወይም ከSWYPE CONNECT ላይ በማንኛውም መንገድ ማንኛውንም ሶፍትዌር ማውረድ፣ መጫን ወይም መጠቀም አይችሉም።</b></p>
    <p>Swype Connect የሚባለው Nuanceን በመወከል Nuance ለእርስዎ የSwype መጠቀሚያ ከተጫነበት መሳሪያ ላይ የተወሰኑ አገልግሎቶችን እንዲያቀርብልዎ ለማስቻል የቀረበ አገልግሎት ነው። የSwype Connect አገልግሎትን በሚጠቀሙበት ወቅት የተለያዩ የፈቃድ ውሂቦችንና የአጠቃቀም ውሂቦችን ከዚህ በታች በተብራራው መሰረት ለNuance ለመስጠት በተስማሙት መሰረት Nuance ማዘመኛዎች፣ ማሻሻያዎች፣ ተጨማሪ ቋንቋዎች ወይም ተጨማሪዎች (&quot;ሶፍትዌር&quot;) በመሳሪያዎ ላይ በተጫነው የSwype መጠቀሚያ ሶፍትዌር ላይ እንዲገኙ ሊያደርግ ይችላል። የሚከተሉት አጠቃላይ የአገልግሎት ውሎች የSwype Connect አጠቃቀምዎን የሚገዛ ሲሆን ከዚህ በታች በተተነተነው መሰረት ሶፍትዌሩንና በ Nuance በSwype Connect ስር የሚቀርቡትን ማናቸውንም ሰነዶችን ለማውረድ፣ ለመጫንና ለመጠቀም ፈቃድ ይሰጥዎታል።</p>
    <p>1. <u>የፈቃድ አሰጣጥ</u> Nuance እና አቅርቦቶቹ የማያጠቃለል፣ የማይተላለፍ፣ ንኡስ ፈቃድ ሊሰጠው የማይችል፣ ሊነጠቅ የሚችል፣ የተገደበ ፈቃድ በቁስ ኮድ መልክ ብቻ ሶፍትዌሩን በአንድ መሳሪያ ላይ ለግል ጥቅምዎ መጫንና መጠቀም እንዲችሉ ይፈቅዳል። ሶፍትዌሩን መጫንና መጠቀም የሚችሉት የአሁን እየተዘመነ ወይም እየተሻሻለ ያለ ተገቢው ፈቃድ ያለው የSwype መጠቀሚያ ሶፍትዌር ስሪት ካለዎት ብቻ ነው። ማናቸውንም ተጨማሪ ቋንቋዎችን ወይም በSwype Connect አማካኝነት ለእርስዎ የሚገኙ የሆኑትን ተጨማሪዎች በSwype መጠቀሚያ ሶፍትዌሩ ብቻ መጫንና መጠቀም ይችላሉ።</p>
    <p>2. <u>ገደቦች</u> (በሕግ ካልተፈቀደ በስተቀር) የሚከተሉትን መፈጸም አይችሉም፡ (ሀ) ሶፍትዌሮችን ከራስዎ የግል ጥቅም ውጪ መጠቀም፤ (ለ) ሶፍትዌሩን በሙሉም ሆነ በከፊል መገልበጥ፣ ማባዛት፣ ማሰራጨት ወይም በሌላ በማናቸውም መልኩ ማባዛት ፤ (ሐ) በሶፍትዌሩ ላይ ያሉ ማናቸውንም መብቶች፣ በከፊልም ሆነ በሙሉ መሸጥ፣ ማከራየት፣ ፈቃድ መስጠት፣ በከፊል ፈቃድ መስጠት፣ ማሰራጨት፣ መመደብ፣ ማስተላለፍ ወይም በሌላ መንገድ መስጠት፤ (መ) ሶፍትዌሩን ማስተካከል፣ መላክ፣ መተርጎም ወይም ተዛማጅ ስራዎችን መፍጠር፤ (ሠ) ማንኛውንም የሶፍትዌሩን የምንጭ ኮድ፣ መነሻ ሃሳቦች ወይም አልጎሪዝሞች በማንኛውም መንገድ መበተን፣ ማለያየት፣ ግልባጩን መስራት ወይም በሌላ መንገድ ለማግኘት፣ ዳግም ለመስራት፣ ለመለየት ወይም ለማግኘት መሞከር (ረ) ማናቸውንም የባለቤትነት መብት መግለጫዎችን፣ ምልክቶችን ወይም አርማዎችን ከሶፍትዌሩ ላይ ማስወገድ፤ ወይም (ሰ) ሶፍትዌሩን በሶስተኛ ወገን አማካኝነት ከቀረቡ ምርቶች ጋር ለማመሳሰል ወይም ለማመሳከር አላማ መጠቀም</p>
    <p>3. <u>የባለቤትነት መብቶች</u></p>
    <p>3.1. <u>ሶፍትዌር።</u> Nuance እና ፈቃድ ሰጪዎቹ የሚከተሉትንና ሌሎችን ጨምሮ በሶፍትዌሩ ውስጥ ያሉ ሁሉንም መብቶች፣ ማእረጎችና ጥቅሞች ባለቤት ናቸው። እነዚህም ሁሉም ፓተንቶች፣ የቅጂ መብቶች፣ የንግድ ሚስጥሮች፣ የንግድ ምልክቶችና ሌሎች ተዛማጅ የአእምሮአዊ ንብረት መብቶችን እንዲሁም የነዚህ መብቶች ባለቤትነት ሙሉ በሙሉ በNuance እና/ወይም በፈቃድ ሰጪዎቹ ስር መቆየት አለበት። ሶፍትዌሩን ያለፈቃድ መቅዳት ወይም ከላይ የተሰጡተን ገደቦች አለማክበር የዚህን ስምምነትና በስሩ የተሰጡትን ሁሉንም ፈቃዶች በራስ ሰር መቋረጥ የሚያስከትል ሲሆን ለNuance እና ለአጋሮቹ ሁሉም ህጋዊና ተመጣጣኝ ካሳዎች እንዲሰጡት ያደርጋል።</p>
    <p>3.2. <u>የሦስተኛ ወገን ሶፍትዌር</u>. ሶፍትዌሩ ማስታወቂያዎችን እና/ወይም ተጨማሪ ግዴታዎችን እና የውል ሁኔታዎችን የሚጠይቁ የሶስተኛ ወገን ሶፍትዌሮችን ሊይዝ ይችላል። እንደዚህ አይነት የሚጠየቁ የሶፍትዌር ፈቃድ ማሳወቂያዎች እና/ወይም ተጨማሪ ደንቦችና ሁኔታዎች በ <a href="http://swype.com/attributions">swype.com/attributions</a> የሚገኙ ሲሆን የዚህ ስምምነት አካል የተደበዚህ ስምምነት ውስጥ እንደማጣቀሻ ተካተዋል። ይህንን ስምምነት በመቀበል፣ በተጨማሪነት የቀረቡትን ግዴታዎች እና የውል ሁኔታዎችን እየተቀበሉ ነው።</p>
    <p>3.3. <u>የፈቃድና የአጠቃቀም ውሂብ።</u></p>
    <p>(ሀ) <u>የፈቃድ አሰጣጥ መረጃ</u> እንደዚህ ሶፍትዌር አጠቃቀምዎ አካል Nuance እና አጋሮቹ ከዚህ በታች በተዘረዘረው መሰረት የፈቃድ ውሂቦችን የሶፍተዌሩን ፈቃድዎን ለማረጋገጥ እንዲሁም ምርቶቹንና አገልግሎቶቹን ለማዘጋጀት፣ ለመገንባትና ማሻሻል የፈቃድ ውሂብ ይሰበስቡና ይጠቀማሉ። የዚህን ስምምነት ደንቦችና ሁኔታዎች በመቀበል ወቅት Nuance እንደሶፍትዌሩ አጠቃቀምዎ የፈቃድ ውሂብዎን እንዲሰበስብና እንዲጠቀም የሚፈቅዱና የሚስማሙ ሲሆን ይህ የፈቃድ ውሂብ ጥቅም ላይ መዋል ያለበት በNuance ወይም በNuance ቁጥጥር ስር ባሉ ሶስተኛ ወገኖች በሚስጥራዊነት ስምምነቶቹ መሰረት የሶፍትዌር ፈቃድዎን ለማረጋገጥ እንዲሁም Swype Connectን፣ ሶፍትዌሩን እና ሌሎችን ምርቶችንና አገልግሎቶችን ለማዘጋጀት፣ ለመገንባትና ለማሻሻል ጥቅም ላይ ይውላል። &quot;የፈቃድ ውሂብ&quot; ማለት ስለሶፍትዌሩና ስለመሳሪያዎ ያለ መረጃ ማለት ነው። ለምሳሌ የመሳሪያው የምርት ስም፣ የሞዴል ቁጥር፣ ማሳያ፣ የመሳሪያ መታወቂያ፣ አይፒ አድራሻ እና ተመሳሳይ ውሂቦች።</p>
    <p>(ለ) <u>የአጠቃቀም ውሂብ።</u> በተጨማሪም፣ እንደ ሶፍትዌሩ ተጠቃሚነትዎ አንድ አካል Nuance እና አጋሮቹ ከዚህ በታች በተተነተነው መሰረት ምርቶቻቸውንና አገልግሎታቸውን ለማዘጋጀት፣ ለመገንባና ለማሻሻል የአጠቃቀም ውሂብን ይሰበስባሉና ይጠቀማሉ። ሶፍትዌሩን በማንቃት Nuance እና አጋሮቹ የአጠቃቀም ውሂብን እንዲሰበስቡና እንዲጠቀሙ ይፈቅዳሉ። በማንኛውም ጊዜ በሶፍትዌሩ ቅንብሮች ውስጥ Nuance የአጠቃቀም ውሂብን እንዳይሰበስብ መከልከል የሚችሉ ሲሆን በዚህ ጊዜ Nuance ከእርስዎ የአጠቃቀም ውሂብን መሰብሰቡን ያቆማል። የዚህን ስምምነት ደንቦችና ሁኔታዎች በመቀበል ወቅት Nuance እንደሶፍትዌሩ አጠቃቀም ውሂብዎን እንዲሰበስብና እንዲጠቀም የሚፈቅዱና የሚስማሙ ሲሆን ይህ የፈቃድ ውሂብ ጥቅም ላይ መዋል ያለበት በNuance ወይም በNuance ቁጥጥር ስር ባሉ ሶስተኛ ወገኖች በሚስጥራዊነት ስምምነቶቹ መሰረት የሶፍትዌር ፈቃድዎን ለማረጋገጥ እንዲሁም Swype Connectን፣ ሶፍትዌሩን እና ሌሎችን ምርቶችንና አገልግሎቶችን ለማዘጋጀት፣ ለመገንባትና ለማሻሻል ጥቅም ላይ ይውላል። Nuance በማንኛውም የአጠቃቀም ውሂብ ውስጥ ያሉ መረጃዎችን ከላይ ከተጠቀሱት አላማዎች ውጪ ጥቅም ላይ አያውልም። የአጠቃቀም ውሂብ የግል ያልሆነ መረጃ ነው - ምክንያቱም እንደዚህ አይነት ውሂብ ከማንኛውም ግለሰብ ጋር ምንም ቀጥተኛ ግንኙነት የማይፈቅድ በመሆኑ ነው። &quot;የአጠቃቀም ውሂብ&quot; ስለሶፍትዌሩና ሶፍትዌሩን ስለሚጠቀሙበት መንገድ ያለ መረጃ ነው። ለምሳሌ፦ የቅንብር ክፍያዎች፣ የመሳሪያ አካባቢ፣ የቋንቋ መረጣ፣ የቁምፊዎች መከታተያ ዱካ፣ አጠቃላይ መታ የተደረጉ ወይም የተዳሰሱ ቁምፊዎች ብዛት፣ የጽሁፍ ግቤት ፍጥነት እና ተመሳሳይ ውሂቦች ማለት ነው።</p>
    <p>(ሐ) ይሀንን ስምምነት በመቀበል በውስጡ ያሉትን የፈቃድ ውሂብና የአጠቃቀም ውሂቦች መሰብሰብ እና ጥቅም ላይ መዋል እንዲሁም የሁለቱንም ውሂቦች ለNUANCE እና ለሶስተኛ ወገን የስራ አጋሮች በዩናይትድ ስቴትስ እና/ወይም በሌሎች ሐገራት ለማስቀመጥ፣ በስራ ለይ ለማዋል ወይም ለመጠቀም ፈቃድ እየሰጡ መሆኑን ተረድተዋል።</p>
    <p>(መ) እርስዎ የሚያቀርቡት ማንኛውም እና ሁሉም የፈቃድ ውሂብና የአጠቃቀም ውሂብ በሚስጥር ይያዛል፣ ነገር ግን የሕግ ወይም የደንብ መስፈርቶችን ለማሟላት ብቻ ለምሳሌ በፍርድ ቤት ትዕዛዝ ወይም በሕግ የተፈቀደ ሲሆን ለመንግስት ተቋም፣ ወይም በNUANCE በሽያጭ፣ በቅልቅል ወይም በመዋሃድ ጊዜ በNUANCE ሊገለጽ ይችላል። የፈቃድ አሰጣጥ ውሂብ እና የአጠቃቀም ውሂብ አግባብ ለሆነ የNUANCE ግላዊነት ፖሊሲ ተገዢ ነው። ለበለጠ መረጃ በሚከተለው ድረ ገጽ የNUANCEን ግላዊነት ፖሊሲ ይመልከቱ፡ <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ዋስትና ስላለመኖሩ</u> NUANCE እና አጋሮቹ SWYPE CONNECT ንና ሶፍትዌሩን ከነስህተቶቹ፣ እና ያለምንም አይነት ዋስትና&quot;ባሉበት ሁኔታ&quot;እንደሚያቀርብ አውቀው ተስማምተዋል። በዚህም ምክንያት፣ መረጃዎን እና የአሰራር ዘዴዎን ከማንኛውም አይነት ጥፋት ወይም ብልሽት ለመጠበቅ አስፈላጊዎቹን የቅድመ ጥንቃቄ እና ደህንነት እርምጃዎችን እንደሚወስዱ ተስማምተዋል። አግባብ በሆነ ሕግ እስከሚፈቀድበት ከፍተኛ ወሰን ድረስ፣ NUANCE እና አጋሮቹ የመሸጥ አቅምን፣ ለአንድ አገልግሎት ተስማሚነትን፣ ወይም የጥሰት አለመኖርን ጨምሮ በእነዚህ ብቻ ሳይወሰን ማንኛውም አይነት በግልጽም ሆነ በውስጥ ታዋቂነት የተሰጠ ዋስትና አለመኖሩን በተለየ ገልጸዋል።</p>
    <p>5. <u>የሃላፊነት ውስንነት</u> አግባብ በሆነ ሕግ እስከሚፈቀድበት ከፍተኛ ወሰን ድረስ NUANCE፣ አጋሮቹ፣ ዳይሬክተሮቹ፣ እና ሰራተኞቹ፣ ወይም ፈቃድ ሰጪዎቹ ለማንኛውም ቀጥታ፣ ተዘዋዋሪ፣ ልዩ፣ በአጋጣሚ የሚከሰረት፣ ተያያዥ ወይም ተከታይ ጉዳቶች እንዲሁም በዚህ ብቻ ሳይወሰን ነገር ግን የሚከተሉትን ጨምሮ፣ ከ SWYPE CONNECT ወይም ከሶፍትዌሩ አጠቃቀም ጋር በተያያዘ ለቀረ ገቢ፣ ለጠፋ መረጃ፣ ለጥቅም ማጣት፣ ለንግድ መቋረጥ፣ የሽፋን ወጪ የሚከፈል ካሳ፣ ጉዳቱ እንደሚደርስ ምክር ተሰጥቶ የነበረ ቢሆንም ወይም አስቀድሞ ማወቅ ነበረበት የሚባል ቢሆንም እንኳን በማንኛውም አጋጣሚ ለተከሰተ ጉዳት ኃላፊነት የለባቸውም።</p>
    <p>6. <u>ውሉ የሚቆይበት እና የሚቋረጥበት ጊዜ</u> ይሕ ስምምነት የዚህን ስምምነት ግዴታዎች እና የውል ሁኔታዎች በተቀበሉትን ጊዜ ወዲያው ይጀምርና ሲቋረጥ ደግሞ የቆይታ ጊዜው ያበቃል። ይሕ ስምምነት እርስዎ ማናቸውንም ግዴታዎቹን ወይም የውል ሁኔታዎችን በጣሱ ጊዜ ሊቋረጥ ይችላል። ይሕ ስምምነት ሲቋረጥ፣ በአፋጣኝ መጠቀምዎትን ማቆም እና ሁሉንም የሶፍትዌሩን ቅጂዎች ማጥፋት እና SWYPE CONNECTን መጠቀም ማቆም አለብዎ።</p>
    <p>7. <u>ወደ ውጪ የመላክ ደንብ ማክበር።</u> እርስዎ ለሚከተሉት ዋስትና ይሰጣሉ (ቀ) በዩኤ.ስ መንግስት ማዕቀብ የተጣለበት ወይም በዩኤስ መንግስት &quot;አሸባሪዎችን የሚደግፍ&quot;ተብሎ የተፈረጀ አገር ውስጥ የሚኖሩ አለመሆንዎን፣ እና (ii) በማናቸውም የዩኤስ መንግስት የተከለከሉ ወይም የተገደቡ ወገኖች ዝርዝር ውስጥ አለመካተትዎን።</p>
    <p>8. <u>የዩኤስ መንግስት የመጨረሻ ተጠቃሚዎች</u> ሶፍትዌሩ በ48 C.F.R. 2.101 ውስጥ በተተረጎመው መሰረት እና በ48 C.F.R. 12.212 ውስጥ &quot;የንግድ ኮምፒዩተር ሶፍትዌር&quot; እና &quot;የንግድ ኮምፒዩተር ሶፍትዌር ሰነዶች&quot; በመባል በተተረጎመው መሰረት &quot;ለንግድ የቀረበ ዕቃ&quot; ነው። በ48 C.F.R. 12.212 እና 48 C.F.R. 227.7202-1 ጋር በሚጣጣም መልኩ በ227.7202-4 በኩል ሁሉም የዩኤስ መንግስት የመጨረሻ ተጠቃሚዎች በእነዚህ ውስጥ በተካተቱት መብቶች ብቻ ይገኛሉ።</p>
    <p>9. <u>የንግድ ምልክቶች</u> በSWYPE CONNECT ወይም በሶፍትዌሩ ውስጥ የሚገኙ ወይም ጥቅም ላይ የዋሉ የሶስተኛ ወገን የንግድ ምልክቶች፣ የንግድ ስሞች፣ የምርት ስሞች እና ምልክቶች (&quot;የንግድ ምልክቶቹ&quot;) እያንዳንዳቸው የየባለቤቶቻቸው ንብረቶች ሲሆኑ እነዚህን የንግድ ምልክቶች መጠቀም ለንግድ ምልክቱ ባለቤት የሚጠቅም መሆን አለበት። እነዚህን የንግድ ምልክቶች መጠቀም የጋራ አሰራርን ለመወከል የታቀደ ሲሆን የሚከተሉትን አያካትትም (ቀ) NUANCE ከተጠቀሰው ኩባንያ ጋር ዝምድና ያለው መሆኑን (ii) NUANCE እና ምርቶቹ ወይም አገልግሎቶቹ ይህንን ኩባንያ መቀበላቸውን ወይም ማጽደቃቸውን።</p>
    <p>10. <u>ገዢ ሕግ</u></p>
    <p>ይህ ስምምነት የሚገዛው እና የሚተረጎመው የእርስዎ ዋና መኖሪያ/መገኛ ሐገር ሕግጋት መሰረት ሲሆን ከዚህ በታች በተዘረዘሩት መሰረት የሕግ ምርጫ ደንቦችን በመመልከት እና የተባበሩት መንግስታትን የአለም አቀፍ ዕቃዎች ሽያጭ ውሎች ስምምነትን በማይመለከት አኳኋን ነው። ተዋዋይ ወገኖች ያለምንም ማወላወል ከዚህ በታች ለተዘረዘሩት አግባብ ለሆኑ የአገልግሎት ሂደቶች የእርስዎ ዋና መገኛ ቦታ/መኖሪያ ሐገር ፍርድ ቤቶች ስልጣን እና መገኛ ቦታ ተገዢ ይሆናሉ።</p>
    <p>ዋና መገኛ ቦታ/መኖሪያ ሐገር - ዩናይትድ ስቴትስ፣ ካናዳ፣ ሜክሲኮ፣ መካከለኛ አሜሪካ፣ እና ደቡብ አሜሪካ፣ ታይዋን ወይም ኮሪያ<br/>
    ገዢ ሕግ - ኮመንዌልዝ ኦፍ ማሳቹሴትስ፣ ዩናይትድ ስቴትስ ኦፍ አሜሪካ<br/>
    የብቻ ስልጣን እና የፍርድ ቤቶች ቦታ - ማሳቹሴትስ ውስጥ የሚገኙ የፌዴራል እና ግዛት ፍርድ ቤቶች<br/>
    </p>
    <p>ዋና መገኛ ቦታ/መኖሪያ ሐገር - አውስትራሊያ ወይም ኒውዚላንድ<br/>
    ገዢ ሕግ - ኒው ሳውዝ ዌልስ፣ አውስትራሊያ<br/>
    የብቻ ስልጣን እና የፍርድ ቤቶች ቦታ - ኒው ሳውዝ ዌልስ ውስጥ የሚገኙ የኒው ሳውዝ ዌልስ ፍርድ ቤቶች<br/>
    </p>
    <p>ዋና መገኛ ቦታ/መኖሪያ ሐገር - ሕንድ ወይም ሲንጋፖር<br/>
    ገዢ ሕግ - ሲንጋፖር<br/>
    የብቻ ስልጣን እና የፍርድ ቤቶች ቦታ - ሲንጋፖር ውስጥ የሚገኙ የሲንጋፖር ፍርድ ቤቶች<br/>
    </p>
    <p>ዋና መገኛ ቦታ/መኖሪያ ሐገር - ቻይና ወይም ሆንግ ኮንግ<br/>
    ገዢ ሕግ - ሆንግ ኮንግ ልዩ አስተዳደራዊ ክልል<br/>
    የብቻ ስልጣን እና የፍርድ ቤቶች ቦታ - ሆንግ ኮንግ ውስጥ የሚገኙ የሆንግ ኮንግ ልዩ አስተዳደራዊ ክልል ፍርድ ቤቶች<br/>
    </p>
    <p>ዋና መገኛ ቦታ/መኖሪያ ሐገር - የአውሮፐ ኢኮኖሚያዊ አካባቢ(EEA) ፣ አውሮፓ፣ መካከለኛው ምስራቅ ወይም አፍሪካ፣ ወይም ሩሲያ<br/>
    ገዢ ሕግ - አየርላንድ<br/>
    የብቻ ስልጣን እና የፍርድ ቤቶች ቦታ - ዱብሊን፣ አየርላንድ<br/>
    </p>
    <p>ዋና መገኛ ቦታ/መኖሪያ ሐገር - የተቀረው አለም<br/>
    ገዢ ሕግ - **ኮመንዌልዝ ኦፍ ማሳቹሴትስ፣ ዩናይትድ ስቴትስ ኦፍ አሜሪካ፣ በእርስዎ ሐገር ውስጥ ተፈጻሚ ካልሆነ በስተቀር፡ ከሚከተሉት ውስጥ ማናቸውም ሕጎች ተፈጻሚ ካልሆኑ ይህ ተግባራዊ ይሆናል (ከዝርዝሩ ውስጥ ከላይ ያለው ቅድሚያ ይወስዳል)፣ ይህ ካልሆነ የሐገርዎ ሕግ ተግባራዊ ይሆናል።<br/>
    የብቻ ስልጣን እና የፍርድ ቤቶች ቦታ - **ማሳቹሴትስ ውስጥ የሚገኙ የፌዴራል እና የግዛት ፍርድ ቤቶች<br/>
    </p>
    <p>ማንኛውንም ተቃራኒ ነገር ሳይጨምር በዚህ ስምምነት ውስጥ ከሚነሳ ማንኛውም ጉዳይ ጋር በተያያዘ አንደኛው ወገን ከሁለቱ ወገኖች አንዱ በሚገኝበት ሐገር ውስጥ የመጀመሪያ ደረጃ ወይም ጊዜያዊ መፍትሔ በመሻት ማመልከት ይችላል።</p>
    <p>11. <u>ሊለወጡ የሚችሉ የውል ግዴታዎች</u> NUANCE በመሳሪያዎ ላይ የሚላክ ምክንያታዊ የሆነ ማስታወቂያ ለርስዎ በመላክ የዚህን ስምምነት ግዴታዎች እና የውል ሁኔታዎች ከጊዜ ወደ ጊዜ ሊለውጥ እንደሚልችል አውቀው ተስማምተዋል። በዚህ ስምምነት ውስጥ በሚደረጉ ለውጦች ካልተስማሙ፣ ያለዎት ብቸኛ መፍትሔ በእነዚህ ብቻ ሳይወሰን ማንኛውንም ሶፍትዌር ማውረድ እና መጫንን ማቆምን ጨምሮ SWYPE CONNECT ን መጠቀምዎን ማቆም ነው።</p>
    <p>12. <u>አጠቃላይ የሕግ ድንጋጌዎች</u> ከNUANCE በቅድሚያ የጽሁፍ ፈቃድ ካላገኙ በስተቀር በዚህ ስምምነት ያገኙትን መብት ወይም ግዴታ ለሌላ ወገን መስጠት ወይም በማናቸውም መንገድ ማስተላለፍ አይችሉም። በእርስዎ እና በNUANCE መካከል ያለው አጠቃላይ ስምምነት በዚሕ ስምምነት ውስጥ ያለው ነው እናም ስለSWYPE CONNECT ም ሆነ ስለሶፍትዌሩ የተደረጉ ሌሎች ማናቸውንም ግንኙነቶች ወይም ማስታወቂያዎች ይሽራል። የዚህ ስምምነት ማንኛውም ድንጋጌ ዋጋ የሌለው ወይም ተፈጻሚ የማይሆን ሆኖ ከተገኘ፣ ይህ ድንጋጌ ዋጋ አልባነቱ እንዲቀር እና ተፈጻሚነት እንዲኖረው ለብቻው ይታረምና የተቀሩት የስምምነቱ ክፍሎች በሙሉ ሐይል እና ውጤት ይቀጥላሉ። NUANCE በዚህ ስምምነት መሰረት ያገኛቸውን መብቶቹን ወይም ድንጋጌዎችን ሳያስፈጽም መቅረቱ እነዚህን መብቶች ወይም ድንጋጌዎች እንደተወ አያስቆጥርም። የዚህ ስምምነት ክፍል 2፣ 3፣ 4፣ 5፣ 6፣ 8፣ 9፣ 10 እና 12 ድንጋጌዎች ይሕ ስምምነት ከተቋረጠም በኋላ ተፈጻሚ ይሆናሉ።</p>
 </body>
</html>
