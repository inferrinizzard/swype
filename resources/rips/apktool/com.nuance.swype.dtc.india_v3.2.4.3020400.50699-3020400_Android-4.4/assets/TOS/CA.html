<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>CONDICIONS DE SERVEI DE SWYPE CONNECT</b></p>
    <p><b>AQUEST ÉS UN CONTRACTE VINCULANT ENTRE VOSALTRES (&quot;VÓS&quot; O &quot;EL LLICENCIATARI&quot;) I NUANCE COMMUNICATIONS, INC, PER A SI MATEIXA O EN NOM DE LA SEVA AFILIADA NUANCE COMMUNICATIONS IRELAND LIMITED (&quot;NUANCE&quot;). LLEGIU ATENTAMENT LES CONDICIONS SEGÜENTS.</b></p>
    <p><b>PER TAL DE PODER UTILITZAR EL SERVEI DE SWYPE CONNECT, INCLOSOS, ENTRE D'ALTRES, LA DESCÀRREGA, INSTAL·LACIÓ I ÚS DE PROGRAMARI, CAL QUE ACCEPTEU LES CLÀUSULES DE LES CONDICIONS (&quot;ACORD&quot;) DE SERVEI DE SWYPE CONNECT (&quot;SWYPE CONNECT&quot;). EN PRÉMER EL BOTÓ &quot;ACCEPTAR&quot;, US COMPROMETEU A ACOMPLIR-LES. NO PODEU FER SERVIR SWYPE CONNECT NI BAIXAR-LO, INSTAL·LAR-LO O FER ÚS DE PROGRAMARI DE SWYPE CONNECT TRET QUE HÀGIU ACCEPTAT LES CONDICIONS DE SERVEI.</b></p>
    <p>Swype Connect és un servei subministrat en nom de Nuance per tal que Nuance pugui subministrar-vos certs serveis des del dispositiu on s'ha instal·lat la Plataforma Swype. Com a contraprestació pel fet de consentir a proporcionar a Nuance Dades de llicència i Dades d'ús, segons es defineixen més avall, mentre feu servir la Swype Connect, Nuance us pot facilitar actualitzacions, millores, llengües addicionals o accessoris (&quot;Programari&quot;) per al programari de la Plataforma Swype que ja teniu instal·lat al dispositiu. Els termes i condicions generals que s'exposen tot seguit regeixen l'ús que feu de Swype Connect i us permeten baixar i instal·lar el Software i fer-ne ús, segons es defineix més avall, a més de baixar, instal·lar i utilitzar la documentació adjunta que Nuance us lliuri amb Swype Connect.</p>
    <p>1. <u>CONCESSIÓ DE LLICÈNCIA</u>. Nuance i els seus proveïdors us concedeixen una llicència no exclusiva, intransferible, no subllicenciable, revocable i limitada, només en format de codi objecte per a instal·lar i fer servir el Programari en un únic dispositiu perquè en feu un ús personal. Només podeu instal·lar i utilitzar el Programari si heu validat la versió de la llicència del programari de la Plataforma Swype actualitzada o millorada. Únicament amb el programari de la Plataforma Swype, podeu instal·lar i utilitzar les llengües addicionals i accessoris que se us posin a disposició per mitjà de Swype Connect.</p>
    <p>2. <u>RESTRICCIONS</u>. Llevat que la llei ho autoritzi, no podeu: (a) utilitzar el Servei per a finalitats diferents que l'ús personal propi; (b) copiar, reproduir, distribuir o altrament duplicar el Programari, tant si és totalment com si és parcialment; (c) vendre, arrendar, llicenciar, subllicenciar, distribuir, cedir, transferir o atorgar de qualsevol altra manera els drets inclosos en el Programari, tant si és totalment com si és parcialment; (d) modificar, transportar, traduir el Programari o fer-ne obres derivades; (e) descompilar, desassemblar, aplicar enginyeria inversa o intentar, per altres vies, obtenir, reconstruir, identificar o descobrir el codi font, les idees subjacents o els algoritmes del Programari pel mitjà que sigui; (f) eliminar-ne notes, etiquetes o marques de propietat del Programari, o (g) utilitzar el Programari amb la finalitat de comparar-lo o de prendre'l com a referència en relació amb altres productes disponibles procedents de tercers.</p>
    <p>3. <u>DRETS DE PROPIETAT</u>.</p>
    <p>3.1. <u>PROGRAMARI</u>. Nuance i els llicenciants de Nuance són titulars de tots els drets, títols i interessos en relació amb el Programari. Entre d'altres, el dret de propietat conté tots els drets de patent, d'autor, de secret comercial, marca registrada i altres drets de la propietat intel·lectual relacionats. A més, tota la titularitat sobre els drets esmentats ha de romandre exclusivament amb Nuance o amb els que en són llicenciants. La còpia no autoritzada del Programari o l'incompliment de les limitacions anteriors comporta la resolució automàtica de l'Acord i de les llicències conferides per l'Acord. A més, faculta Nuance i els seus afiliats per a emprendre totes les accions legals i cautelars a què tingui dret per causa de l'incompliment contractual.</p>
    <p>3.2. <u>PROGRAMARI DE TERCERS</u>. El programari pot contenir programari de tercers que requereixi notificacions i/o condicions addicionals. Les notificacions i termes i condicions addicionals relatives amb el programari de tercer es poden trobar a: <a href="http://swype.com/attributions">swype.com/attributions</a> Formen part de l'Acord i s'hi incorporen per referència. Acceptant l'Acord, també accepteu els termes i condicions addicionals que s'hi puguin establir.</p>
    <p>3.3. <u>LLICÈNCIA I ÚS DE DADES</u>.</p>
    <p>(a) <u>DADES DE LLICÈNCIA</u>. Com a part de l'ús que feu del Programari i per validar la vostra llicència sobre el Programari, desenvolupar, construir i millorar els productes i serveis que ofereix, Nuance i els seus afiliats recullen i utilitzen Dades de Llicència, tal i com es defineix a continuació. Si accepteu les condicions de l'Acord reconeixeu, consentiu i accepteu que Nuance pot recollir i utilitzar Dades de llicència com a part de l'ús que feu del Programari. Reconeixeu, a més, que només les poden fer servir Nuance o tercers que actuïn segons les indicacions de Nuance, i d'acord amb les clàusules de confidencialitat, per tal de validar-vos la llicència i per desenvolupar, construir i millorar Swype Connect, el Programari i els seus altres productes i serveis. &quot;Dades de llicència&quot; significa la informació relativa al Programari i al vostre dispositiu; per exemple: marca del model, número del model, pantalla, ID del dispositiu, adreça IP i dades semblants.</p>
    <p>(b) <u>DADES D'ÚS</u>. A més, com a part de l'ús que feu del Programari, Nuance i els seus afiliats recullen i utilitzen Dades d'ús, tal i com es defineix a continuació, per a desenvolupar, construir i millorar els productes i serveis que ofereixen. Si habiliteu el Programari, autoritzeu Nuance i els seus afiliats a recollir i a utilitzar Dades d'ús. Per mitjà de la configuració del programari, en qualsevol moment podeu decidir que Nuance ja no pot recollir informació sobre Dades d'Ús. A partir de llavors, Nuance deixarà de recollir dades vostres. En acceptar les condicions d'aquest Acord, reconeixeu, consentiu i accepteu que Nuance i els seus afiliats poden recollir i utilitzar Dades d'ús com a part de l'ús que feu del Programari. Reconeixeu, a més, que només les poden fer servir Nuance o tercers que actuïn segons les indicacions de Nuance i d'acord amb les clàusules de confidencialitat, per tal de validar-vos la llicència i per a desenvolupar, construir i millorar Swype Connect, el Programari i els seus altres productes i serveis. Nuance es compromet a no fer servir els elements d'informació continguts en les Dades d'Ús per a finalitats que no siguin les que s'han indicat més amunt. Les Dades d'Ús es consideren informació no personal, ja que aquestes dades no permeten una associació directa amb una persona concreta. Per dades &quot;Dades d'Ús&quot; cal entendre la informació sobre el programari i sobre l'ús que en feu. Per exemple: canvis en la configuració, ubicació del dispositiu, selecció de la llengua, seguiment de caràcters, nombre total de caràcters escrits o esborrats, velocitat d'escriptura i dades similars.</p>
    <p>(c) Reconeixeu que acceptant l'Acord, consentiu que les Dades de llicència i les Dades d'ús es recullin tal com s'estableix en l'Acord; i això inclou transferir les dades als Estats Units i a d'altres països amb finalitats d'emmagatzematge, tractament i ús per part de Nuance i de tercers autoritzats.</p>
    <p>(d) Tota la informació de Dades de Llicència i d'ús que subministreu té caràcter de confidencial. Tanmateix, tot i que Nuance pot divulgar-la si li ho exigeixen requisits jurídics o normatius. És el cas, per exemple, de resolucions judicials o de comunicació a organismes administratius quan la llei ho requereixi o autoritzi; també en el cas que Nuance compri o adquireixi una altra entitat o s'hi fusioni. Les Dades de Llicència i d'ús estan subjectes a la política de privacitat aplicable a Nuance. Per a més informació sobre la política de privacitat de Nuance, consulteu: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>RENÚNCIA A GARANTIES</u>. RECONEIXEU I ACCEPTEU QUE NUANCE I ELS SEUS AFILIATS US SUBMINISTREN SWYPE CONNECT I EL PROGRAMARI &quot;TAL COM ESTAN&quot;, AMB LES MANCANCES QUE TINGUIN I SENSE OFERIR GARANTIES DE CAP MENA. AIXÍ, DONCS, US COMPROMETEU A PRENDRE TOTES LES PRECAUCIONS I MESURES NECESSÀRIES PER A PROTEGIR LES VOSTRES DADES I SISTEMES DEL RISC DE PÈRDUES O DANYS. FINS ON LA LLEI APLICABLE HO PERMETI, NUANCE I ELS SEUS AFILIATS DECLINEN ESPECÍFICAMENT QUALSEVOL GARANTIA, SIA EXPRESSA O IMPLÍCITA, INCLOSES, ENTRE D'ALTRES, LES GARANTIES DE COMERCIABILITAT, ADEQUACIÓ PER A UNA FINALITAT DETERMINADA O DE NO INFRACCIÓ.</p>
    <p>5. <u>LIMITACIÓ DE RESPONSABILITAT</u>. FINS ON LA LLEI APLICABLE HO PERMETI, EN CAP CAS NUANCE, ELS SEUS AFILIATS, DIRECTIUS, CONSELLERS I EMPLEATS, NI ELS SEUS LLICENCIANTS NO HAN DE RESPONDRE DELS POSSIBLES DANYS DIRECTES, INDIRECTES, ESPECIALS, ACCIDENTALS, DERIVATS O PUNITIUS, INCLOSOS, ENTRE D'ALTRES, ELS DERIVATS DEL LUCRE CESSANT, PÈRDUA DE DADES, PÈRDUA D'ÚS, INTERRUPCIÓ DE L'ACTIVITAT ECONÒMICA O COST DE COBERTURA, DERIVATS DE L'ÚS DE SWYPE CONNECT O DEL PROGRAMARI. TOT PLEGAT, AMB INDEPENDÈNCIA DE QUINA EN SIGUI LA CAUSA, SEGONS QUALSEVOL TEORIA DE LA RESPONSABILITAT, I FINS I TOT QUAN S'HAGI ADVERTIT O S'HAGUÉS POGUT PREVEURE QUE ELS DANYS ES PODRIEN PRODUIR.</p>
    <p>6. <u>TERMINI I RESOLUCIÓ</u>. L'Acord entrarà en vigor a partir del moment en què vostè n'accepti les condicions d'ús i s'extingirà per resolució. L'Acord es resoldrà automàticament si vostè n'incompleix alguna de les condicions d'ús. Quan l'Acord s'hagi resolt, heu de deixar d'utilitzar el Programari i esborrar-ne totes les còpies del programari i deixar d'utilitzar Swype Connect.</p>
    <p>7. <u>COMPLIMENT DELS REQUISITS PER A L'EXPORTACIÓ</u>. Manifesteu i assegureu que: (i) no sou en un país subjecte a embargament per part del Govern dels Estats Units ni en un país que, segons el Govern dels Estats Units, es consideri un país que &quot;dóna suport al terrorisme&quot; i (ii) no sou inclòs en una llista de tercers subjectes a prohibicions o restriccions per part del Govern dels Estats Units.</p>
    <p>8. <u>USUARIS FINALS DEL GOVERN DELS EUA</u>. El programari es un &quot;element comercial&quot;, tal i com es defineix en l'art. 48 C.F.R. 2.101, format per &quot;un programari d'ordinador comercial&quot; i per &quot;documentació del programari d'un ordinador comercial&quot;, d'acord amb la definició que se'n fa a l'art. 48 C.F.R. 12.212. Conforme l'art. 48 (C.F.R. 12.212) i l'art. 48 (C.F.R. 227.7202-1 a 227.7202-4), tots els usuaris finals del Govern dels EUA adquireixen el programari només amb els drets establerts en aquests articles.</p>
    <p>9. <u>MARQUES COMERCIALS</u>. Les marques comercials, noms de producte i logotips (&quot;Marques comercials&quot;) que Swype Connect o el Programari utilitzin o continguin són les marques comercials o les marques comercials registrades dels propietaris respectius i l'ús que se'n faci ha de redundar en benefici del titular de les Marques comercials. L'ús de Marques registrades té per objectiu mostrar la interoperativitat i no constitueix: (i) una relació d'afiliació de Nuance amb l'empresa ni (ii) l'aval o aprovació, per part de l'empresa, de Nuance o dels seus productes i serveis.</p>
    <p>10. <u>LEGISLACIÓ APLICABLE</u>.</p>
    <p>Aquest Contracte es regeix i s'interpreta d'acord amb les lleis del país on tingueu la seu principal o del país on estigueu ubicats, sense tenir en compte les disposicions sobre conflicte de lleis i excloent-ne la Convenció de les Nacions Unides sobre Contractes per a la Venda Internacional de Béns. Les parts, incondicionalment i irrevocable, se sotmeten a la jurisdicció i competència territorial exclusiva dels tribunals que sesmenten tot seguit per al lloc on teniu la seu principal o del país on esteu ubicats i al procediment judicial que correspongui.</p>
    <p>El lloc de la seu principal/país on esteu ubicats - Estats Units d'Amèrica, Canadà, Mèxic, Amèrica Central i Sud-Amèrica, Taiwan o Corea<br/>
    Legislació aplicable - Mancomunitat de Massachusetts, Estats Units d'Amèrica<br/>
    Jurisdicció exclusiva i competència territorial dels tribunals - Tribunals federals o estatals de Massachusetts, a Massachusetts<br/>
    </p>
    <p>El lloc de la seu principal/país on esteu ubicats - Austràlia o Nova Zelanda<br/>
    Legislació aplicable - Nova Gal·les del Sud, Austràlia<br/>
    Jurisdicció exclusiva i competència territorial dels tribunals - Tribunals de Nova Gal·les del Sud (Austràlia) a Nova Gal·les del Sud<br/>
    </p>
    <p>El lloc de la seu principal/país on esteu ubicats - Índia o Singapur<br/>
    Legislació aplicable - Singapur<br/>
    Jurisdicció exclusiva i competència territorial dels tribunals - Tribunals de Singapur, a Singapur<br/>
    </p>
    <p>El lloc de la seu principal/país on esteu ubicats - Xina o Hong Kong<br/>
    Legislació aplicable - Regió administrativa especial de Hong Kong<br/>
    Jurisdicció exclusiva i competència territorial dels tribunals - Tribunals de la Regió administrativa especial de Hong Kong, a Hong Kong<br/>
    </p>
    <p>El lloc de la seu principal/país on esteu ubicats - Zona Econòmica Europea (ZEE), Europa, Orient Mitjà, Àfrica o Rússia<br/>
    Legislació aplicable - Irlanda<br/>
    Jurisdicció exclusiva i competència territorial dels tribunals - Dublín, Irlanda<br/>
    </p>
    <p>El lloc de la seu principal/país on esteu ubicats - Resta del món<br/>
    Legislació aplicable - **Mancomunitat de Massachusetts, Estats Units d'Amèrica, tret que no es pugui aplicar en el vostre país. Si és el cas, i si alguna de les lleis anteriors és aplicable, s'aplicarà la llei que sigui aplicable (la que estigui situada més amunt en la llista). Si tampoc no hi ha aquesta llei, s'aplicarà la vostra llei local.<br/>
    Jurisdicció exclusiva i competència territorial dels tribunals - **Tribunals federals o de l'estat de Massachusetts (Massachusetts)<br/>
    </p>
    <p>Sense perjudici de les disposicions en sentit contrari incloses en el Contracte, qualsevol de les parts pot cercar solucions prèvies o prejudicials en relació amb qualsevol afer que s'esdevingui en el marc del Contracte en un país on qualsevol de les parts tingui la seu.</p>
    <p>11. <u>POSSIBLE MODIFICACIÓ DE LES CONDICIONS</u>. Reconeixeu i accepteu que Nuance pot modificar les condicions de l'Acord quan ho consideri oportú, amb notificació prèvia al vostre dispositiu. Si no accepteu els canvis introduïts en l'Acord, heu de deixar d'utilitzar Swype Connect, i tampoc no podeu descarregar-ne ni instal·lar-ne programari.</p>
    <p>12. <u>TERMES LEGALS GENERALS</u>. No podeu cedir ni transferir de cap altra manera els drets i obligacions que us corresponen en virtut de l'Acord si Nuance no hi ha consentit prèviament per escrit. L'Acord constitueix la totalitat de l'entesa entre Nuance i vós i substitueix qualssevol altres comunicacions o publicitats relatives a Swype Connect i al Programari. Si hi ha alguna clàusula de l'Acord que es considera invàlida o inaplicable, cal revisar-la només en la mesura necessària per a esmenar-ne la invalidesa o inaplicabilitat i la resta de l'Acord ha de romandre plenament vigent i efectiu. El fet que Nuance no exerceixi o apliqui algun dels drets o de les clàusules de l'Acord no s'ha d'interpretar en el sentit que hi renunciï. Les clàusules 2, 3, 4, 5, 6, 8, 9, 10 i 12 han de subsistir rere l'extinció o resolució de l'Acord.</p>
 </body>
</html>
