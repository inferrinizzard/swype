<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>УМОВИ СЛУЖБИ SWYPE CONNECT</b></p>
    <p><b>ЦЕ ЮРИДИЧНА УГОДА МІЖ ВАМИ (ДАЛІ  &quot;ЛІЦЕНЗІАТ&quot;) І КОМПАНІЄЮ NUANCE COMMUNICATIONS, INC., ЩО ПРЕДСТАВЛЯЄ СЕБЕ ТА/АБО СВОЮ АСОЦІЙОВАНУ КОМПАНІЮ NUANCE COMMUNICATIONS IRELAND LIMITED (ДАЛІ  &quot;NUANCE&quot;). УВАЖНО ПРОЧИТАЙТЕ ЗАЗНАЧЕНІ НИЖЧЕ УМОВИ.</b></p>
    <p><b>ЩОБ ВИКОРИСТОВУВАТИ СЛУЖБУ SWYPE CONNECT (ДАЛІ  &quot;SWYPE CONNECT&quot;), ВИ МАЄТЕ ПОГОДИТИСЯ НА ЇЇ УМОВИ ОБСЛУГОВУВАННЯ (ДАЛІ  &quot;УГОДА&quot;), ВКЛЮЧНО ІЗ ЗАВАНТАЖЕННЯМ, ВСТАНОВЛЕННЯМ І ВИКОРИСТАННЯМ ПРОГРАМНОГО ЗАБЕЗПЕЧЕННЯ ВІД SWYPE CONNECT. НАТИСНУВШИ КНОПКУ &quot;ПОГОДЖУЮСЬ&quot;, ВИ ЗОБОВ'ЯЗУЄТЕСЯ ДОТРИМУВАТИСЬ УМОВ ЦІЄЇ УГОДИ. ЯКЩО ВИ НЕ ПОГОДИТИСЯ НА ЦІ УМОВИ ОБСЛУГОВУВАННЯ, ВИ НЕ ЗМОЖЕТЕ ЖОДНИМ ЧИНОМ ВИКОРИСТОВУВАТИ SWYPE CONNECT АБО ЗАВАНТАЖУВАТИ, ВСТАНОВЛЮВАТИ ЧИ ВИКОРИСТОВУВАТИ ПРОГРАМНЕ ЗАБЕЗПЕЧЕННЯ ВІД SWYPE CONNECT.</b></p>
    <p>Swype Connect  це служба, яка дає змогу Nuance надавати Вам певні послуги з пристрою, на який встановлено платформу Swype. Беручи до уваги Вашу згоду на надання Nuance різних Даних про ліцензування та Даних про використання (визначення наведено нижче) під час використання Swype Connect, Nuance може надати можливість оновлювати програмне забезпечення платформи Swype, встановлене на Вашому пристрої, та використовувати в ньому додаткові мови і компоненти (далі  &quot;Програмне забезпечення&quot;). Наведені нижче загальні умови та положення регулюють використання Вами Swype Connect і дозволяють завантажувати, встановлювати та використовувати Програмне забезпечення (визначення наведено нижче) та будь-яку супровідну документацію, яка може надаватися Nuance у межах Swype Connect.</p>
    <p>1. <u>НАДАННЯ ЛІЦЕНЗІЇ</u>. Nuance та її постачальники надають Вам невиключну та обмежену ліцензію на встановлення та особисте використання Програмного забезпечення на одному пристрої. Ліцензія надається лише у формі об'єктного коду й не підлягає субліцензуванню, передаванню та скасуванню. Ви можете встановлювати та використовувати програмне забезпечення Платформи Swype лише за наявності у Вас його правильно ліцензованої оновленої версії. Ви можете встановлювати та використовувати будь-яку додаткову мову або компонент, до яких виключно Вам надано доступ через Swype Connect за допомогою програмного забезпечення платформи Swype.</p>
    <p>2. <u>ОБМЕЖЕННЯ</u>. Забороняється (за винятком випадків, дозволених законом): (а) використовувати Програмне забезпечення з іншою метою, ніж особисте використання; (б) копіювати, відтворювати, розповсюджувати чи в інший спосіб повністю або частково розмножувати Програмне забезпечення; (в) продавати, надавати в оренду, розповсюджувати, передавати, надавати ліцензію або субліцензію чи інші права на все Програмне забезпечення або його частину; (г) змінювати, переносити, транслювати Програмне забезпечення або створювати з нього похідні роботи; (д) будь-яким чином декомпілювати, дизасемблювати Програмне забезпечення, здійснювати його зворотне проектування чи в інший спосіб намагатися отримати, відтворити, ідентифікувати або знайти вихідний код Програмного забезпечення, а також ідеї та алгоритми, що лежать у його основі; (е) видаляти будь-які примітки, етикетки або позначки власника прав із Програмного забезпечення; (є) використовувати Програмне забезпечення для порівняння з продуктами сторонніх розробників чи проведення його оцінювального аналізу.</p>
    <p>3. <u>ПРАВА ВЛАСНОСТІ</u>.</p>
    <p>3.1. <u>ПРОГРАМНЕ ЗАБЕЗПЕЧЕННЯ</u>. Nuance і всі її ліцензіари володіють усіма правами на Програмне забезпечення, зокрема правами власності та правами на прибуток, включно з усіма патентами, авторськими правами, професійними таємницями, торговельними марками та іншими пов'язаними з ними правами інтелектуальної власності, і всі такі права належать виключно Nuance і її ліцензіарам. Несанкціоноване копіювання Програмного забезпечення чи недотримання наведених вище обмежень призведе до автоматичного припинення дії цієї Угоди та всіх ліцензій, наданих за нею, і надасть Nuance та її дочірнім та асоційованим компаніям право на застосування всіх дозволених законом і справедливих засобів судового захисту за такі порушення.</p>
    <p>3.2. <u>ПРОГРАМНЕ ЗАБЕЗПЕЧЕННЯ СТОРОННІХ РОЗРОБНИКІВ</u>. Програмне забезпечення може містити програмне забезпечення сторонніх розробників, яке вимагає прийняття повідомлень і/або додаткових умов і положень. Такі рекомендовані повідомлення та/або додаткові умови й положення щодо програмного забезпечення сторонніх розробників розташовані за адресою: <a href="http://swype.com/attributions">swype.com/attributions</a> і складають частину цієї Угоди та введені в неї за допомогою посилань. Приймаючи умови та положення цієї Угоди, Ви також приймаєте додаткові умови та положення (за наявності таких), зазначені в цьому документі.</p>
    <p>3.3. <u>ДАНІ ПРО ЛІЦЕНЗУВАННЯ ТА ВИКОРИСТАННЯ</u>.</p>
    <p>(а) <u>ДАНІ ПРО ЛІЦЕНЗУВАННЯ</u>. У межах використання Програмного забезпечення Nuance та її дочірні та асоційовані компанії збирають та використовують Дані про ліцензування (визначення наведено нижче), щоб перевірити Вашу ліцензію на Програмне забезпечення, а також для розробки, створення та вдосконалення своїх продуктів і послуг. Приймаючи умови та положення цієї Угоди, Ви визнаєте та погоджуєтеся з тим, що Nuance може збирати та використовувати Дані про ліцензування в межах використання Вами Програмного забезпечення, й такі Дані про ліцензування використовуватимуться лише компанією Nuance або третіми сторонами, що діють під її керівництвом відповідно до угод про конфіденційність, для перевірки Вашої ліцензії на Програмне забезпечення, а також для розробки, створення та вдосконалення Swype Connect, Програмного забезпечення та інших продуктів і послуг. &quot;Дані про ліцензування&quot;  це відомості про Програмне забезпечення та Ваш пристрій: наприклад, марка пристрою, номер моделі, зображення та ідентифікаційний номер пристрою, IP-адреса тощо.</p>
    <p>(б) <u>ДАНІ ПРО ВИКОРИСТАННЯ</u>. Додатково в межах використання Програмного забезпечення компанія Nuance та її дочірні та асоційовані компанії збирають та застосовують Дані про використання (визначення наведено нижче) для розробки, створення та вдосконалення своїх продуктів і послуг. Активуючи Програмне забезпечення, ви надаєте Nuance та іі дочірнім та асоційованим компаніям дозвіл на збирання та застосування Даних про використання. Будь-якої миті ви можете заборонити Nuance збирати Дані про використання, відповідним чином змінивши параметри Програмного забезпечення, після чого Nuance припинить збирання таких даних. Приймаючи умови та положення цієї Угоди, ви визнаєте та погоджуєтеся з тим, що Nuance та її дочірні та асоційовані компанії можуть збирати Дані про використання в межах використання Вами Програмного забезпечення, і такі Дані про використання використовуватимуться лише Nuance або третіми сторонами, що діють під керівництвом Nuance відповідно до угод про конфіденційність, для розробки, створення та вдосконалення Swype Connect, Програмного забезпечення та інших їхніх продуктів і послуг. Nuance не використовуватиме інформацію з жодних Даних про використання для жодних інших цілей, ніж зазначені вище. Дані про використання не вважаються особистими відомостями, оскільки вони представлені у формі, що не дозволяє створити прямий зв'язок із жодною конкретною особою. &quot;Дані про використання&quot;  це відомості про Програмне забезпечення та спосіб його використання, наприклад зміна налаштувань, розташування пристрою, вибір мови, траєкторії руху пальця при введенні знаків, загальна кількість знаків, що введені натисканням або проведенням пальцем по сенсорному екрану, швидкість введення тексту тощо.</p>
    <p>(в) Ви розумієте, що внаслідок прийняття Вами умов і положень цієї Угоди Ви даєте згоду на збір і використання, як зазначено в цьому документі, Даних про ліцензування і Даних про використання, включно з передаванням цих даних до Сполучених Штатів Америки та/або інших країн для зберігання, обробки та використання компанією Nuance, іі дочірніми та асоційованими компаніям і уповноваженими третіми сторонами.</p>
    <p>(г) Усі надані Вами Дані про ліцензування і Дані про використання залишатимуться конфіденційними, але Nuance може розкрити їх для задоволення юридичних або регулятивних вимог (наприклад, за рішенням суду) урядовій організації, якщо це вимагається або дозволено законом чи в разі продажу, злиття з іншою компанією або придбанням Nuance іншою організацією. На Дані про ліцензування і Дані про використання розповсюджується застосовна політика конфіденційності Nuance. Додаткові відомості про політику конфіденційності Nuance див. за адресою: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ВІДМОВА ВІД ГАРАНТІЙ</u>. ВИ ВИЗНАЄТЕ ТА ПОГОДЖУЄТЕСЯ З ТИМ, ЩО NUANCE ТА ЇЇ ДОЧІРНІ ТА АСОЦІЙОВАНІ КОМПАНІЇ НАДАЮТЬ SWYPE CONNECT І ПРОГРАМНЕ ЗАБЕЗПЕЧЕННЯ НА УМОВАХ &quot;ЯК Є&quot;, З УСІМА НЕДОЛІКАМИ ТА БЕЗ ЖОДНИХ ГАРАНТІЙ. ОТЖЕ, ВИ ПОГОДЖУЄТЕСЯ ДОТРИМУВАТИСЯ ВСІХ ЗАСТЕРЕЖНИХ І ЗАХИСНИХ ЗАХОДІВ, НЕОБХІДНИХ ДЛЯ ЗАХИСТУ ВАШИХ ДАНИХ І СИСТЕМ ВІД УТРАТ І ПОШКОДЖЕНЬ. МАКСИМАЛЬНОЮ ДОЗВОЛЕНОЮ ЗАСТОСОВНИМ ЗАКОНОДАВСТВОМ МІРОЮ NUANCE ТА ІІ ДОЧІРНІ ТА АСОЦІЙОВАНІ КОМПАНІЇ СПЕЦІАЛЬНО ВІДМОВЛЯЮТЬСЯ ВІД УСІХ ЯВНИХ АБО НЕЯВНИХ ГАРАНТІЙ, ВКЛЮЧНО З УСІМА ГАРАНТІЯМИ ПРИДАТНОСТІ ДО ПРОДАЖУ, ПЕВНОЇ ЦІЛІ АБО ВІДСУТНОСТІ ПОРУШЕННЯ ЗАКОНУ.</p>
    <p>5. <u>ОБМЕЖЕННЯ ВІДПОВІДАЛЬНОСТІ</u>. МАКСИМАЛЬНОЮ ДОЗВОЛЕНОЮ ЗАСТОСОВНИМ ЗАКОНОДАВСТВОМ МІРОЮ NUANCE ТА АФІЛЬОВАНІ ОСОБИ, ЇХ КЕРІВНИКИ, ДИРЕКТОРИ АБО ПРАЦІВНИКИ ЧИ ЛІЦЕНЗІАРИ НЕ НЕСТИМУТЬ ВІДПОВІДАЛЬНОСТІ ЗА БУДЬ-ЯКІ ПРЯМІ, НЕПРЯМІ, СПЕЦІАЛЬНІ, ВИПАДКОВІ, РЕЗУЛЬТУЮЧІ АБО ШТРАФНІ ЗБИТКИ, ВКЛЮЧНО ЗІ ЗБИТКАМИ, ПОВ'ЯЗАНИМИ З УТРАТОЮ ПРИБУТКІВ, ДАНИХ, МОЖЛИВІСТЮ ВИКОРИСТАННЯ АБО ПЕРЕРИВАННЯМ У БІЗНЕСІ ЧИ ВАРТІСТЮ ВІДНОВЛЕННЯ ВНАСЛІДОК ВИКОРИСТАННЯ SWYPE CONNECT АБО ПРОГРАМНОГО ЗАБЕЗПЕЧЕННЯ, НЕЗАЛЕЖНО ВІД ПРИЧИНИ ТА ВИДУ ВІДПОВІДАЛЬНОСТІ, НАВІТЬ ЯКЩО ПРО МОЖЛИВІСТЬ ТАКИХ ЗБИТКІВ БУЛО ПОВІДОМЛЕНО ЗАЗДАЛЕГІДЬ.</p>
    <p>6. <u>УМОВИ ТА ТЕРМІНИ ПРИПИНЕННЯ ДІЇ УГОДИ</u>. Ця Угода набуває чинності після прийняття Вами умов і положень цієї Угоди та дійсна до припинення її дії. Ця Угода автоматично завершується в разі невиконання Вами її умов і положень. Після припинення дії Угоди Ви маєте негайно припинити використання Програмного забезпечення та видалити всі його копії, а також припинити використання Swype Connect.</p>
    <p>7. <u>ДОТРИМАННЯ ПРАВИЛ ЕКСПОРТУ</u>. Ви заявляєте та гарантуєте, що: (i) Ви не перебуваєте у країні, у якій діє ембарго уряду США, або країні, визнаній урядом США такою, що &quot;підтримує терористичну діяльність&quot;; і (ii) Вас не занесено до жодного списку заборонених чи обмежених сторін уряду США.</p>
    <p>8. <u>УРЯДОВІ КІНЦЕВІ КОРИСТУВАЧІ В США</u>. Програмне забезпечення  це &quot;комерційний елемент&quot;, за визначенням параграфа 2.101 Зводу федеральних правил США (48 C.F.R.), і складається з &quot;комерційного програмного забезпечення для комп'ютерів&quot; і &quot;документації на комерційне програмне забезпечення для комп'ютерів&quot;, за визначенням параграфа 12.212 Зводу федеральних правил США (48 C.F.R.). Згідно з параграфом 12.212 і параграфами від 227.7202-1 до 227.7202-4 Зводу федеральних правил США (48 C.F.R.), усі урядові користувачі в США отримують Програмне забезпечення лише з правами, визначеними цим документом.</p>
    <p>9. <u>ТОРГОВЕЛЬНІ МАРКИ</u>. Торговельні марки та назви, а також назви продуктів і логотипи третіх сторін (далі  &quot;Торговельні марки&quot;), що містяться у Swype Connect або Програмному забезпеченні чи використовуються ними, є торговельними марками або зареєстрованими торговельними марками їхніх відповідних власників, і такі Торговельні марки мають використовуватися на користь їхніх власників. Такі Торговельні марки використовуються для відзначення сумісності та не являють собою: (i) приєднання Nuance до такої компанії або (ii) підтримку чи схвалення такою компанією компанії Nuance або її продуктів чи послуг.</p>
    <p>10. <u>ЧИННЕ ЗАКОНОДАВСТВО</u>.</p>
    <p>Ця Угода регулюється законодавством, яке діє в основному місці або країні Вашого перебування, та інтерпретується відповідно до нього, як зазначено нижче, за виключенням колізійних норм та положень Конвенції Організації Об'єднаних Націй про договори міжнародної купівлі-продажу товарів. Сторони безумовно та остаточно погоджуються з виключною юрисдикцією та місцем розташування судів, зазначених нижче, для основного місця або країни Вашого перебування та вручення відповідних судових документів.</p>
    <p>Основне місце або країна Вашого перебування - Сполучені Штати Америки, Канада, Мексика, країни Центральної та Південної Америки, Тайвань або Корейська Республіка<br/>
    Чинне законодавство - Штат Масачусетс, Сполучені Штати Америки<br/>
    Виключна юрисдикція та місце перебування судів - Федеральні суди або суд штату Масачусетс на території штату Масачусетс<br/>
    </p>
    <p>Основне місце або країна Вашого перебування - Австралія або Нова Зеландія<br/>
    Чинне законодавство - Новий Південний Уельс, Австралія<br/>
    Виключна юрисдикція та місце перебування судів - Суди штату Новий Південний Уельс на території штату Новий Південний Уельс, Австралія<br/>
    </p>
    <p>Основне місце або країна Вашого перебування - Індія або Сінгапур<br/>
    Чинне законодавство - Сінгапур<br/>
    Виключна юрисдикція та місце перебування судів - Суди Сінгапуру на території Сінгапуру<br/>
    </p>
    <p>Основне місце або країна Вашого перебування - Китай або Гонгконг<br/>
    Чинне законодавство - Особливий адміністративний район Гонгконг<br/>
    Виключна юрисдикція та місце перебування судів - Суди Особливого адміністративного району Гонгконг на території міста Гонгконг<br/>
    </p>
    <p>Основне місце або країна Вашого перебування - Європейський економічний простір (ЄЕП), країни Європи, Близького Сходу або Африки, чи Росія<br/>
    Чинне законодавство - Республіка Ірландія<br/>
    Виключна юрисдикція та місце перебування судів - Дублін, Республіка Ірландія<br/>
    </p>
    <p>Основне місце або країна Вашого перебування - Решта країн світу<br/>
    Чинне законодавство - ** У випадку, якщо законодавство штату Масачусетс (Сполучені Штати Америки) не має позовної сили у Вашій країні, застосовним є будь-яке з зазначених вище законодавств, що має позовну силу у Вашій країні (пріоритет має те, що знаходиться вище у переліку). Якщо позовної сили не має жодне із зазначених законодавств, застосовуються місцеві закони Вашої країни.<br/>
    Виключна юрисдикція та місце перебування судів - ** Федеральні суди або суд штату Масачусетс на території штату Масачусетс.<br/>
    </p>
    <p>Навіть у випадку, якщо у будь-якому з положень цієї Угоди вказано протилежне, будь-яка із сторін може домагатися запровадження попереднього або проміжного заходу правового захисту стосовно будь-якого питання, що виникає у зв'язку з цією Угодою, у країні, де знаходиться будь-яка із сторін.</p>
    <p>11. <u>ЗМІНЕННЯ УМОВ</u>. Ви визнаєте та погоджуєтеся з тим, що Nuance час від часу може змінювати умови й положення цієї Угоди, попередивши про це повідомленням на Ваш пристрій. Якщо ви не погоджуєтеся на такі зміни цієї Угоди, ви можете припинити доступ до Swype Connect включно із завантаженням та встановленням будь-якого Програмного забезпечення.</p>
    <p>12. <u>ЗАГАЛЬНІ ЮРИДИЧНІ ПОЛОЖЕННЯ</u>. Ви не можете призначати або в інший спосіб передавати будь-які права чи обов'язки за цією Угодою без попереднього отримання згоди від Nuance. Текст цієї Угоди становить повну угоду між Nuance і Вами та заміняє всі інші домовленості й оголошення стосовно Swype Connect і Програмного забезпечення. Якщо будь-яке положення цієї Угоди стане недійсним або втратить чинність, таке положення буде змінено лише тією мірою, що необхідна для виправлення недійсності або для набрання чинності, і решта положень та умов цієї Угоди повністю зберігатимуть силу. Невиконання Nuance будь-якого права чи положення цієї Угоди не вважатиметься відмовою від такого права або положення. Розділи 2, 3, 4, 5, 6, 8, 9, 10 і 12 цієї Угоди залишаться чинними після завершення або припинення дії цієї Угоди.</p>
 </body>
</html>
