<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Seneste revideringsdato: <b>12. september 2014</b></p>
    <p>SLUTBRUGERLICENSAFTALE FOR BRUG AF SWYPE MED DRAGON DICTATION</p>
    <p>DETTE ER EN JURIDISK AFTALE MELLEM DIG (SOM PERSON ELLER VIRKSOMHED, DER BRUGER SWYPE OG/ELLER DRAGON DICTATION-PROGRAMMER) OG NUANCE COMMUNICATIONS, INC. (&quot;NUANCE&quot;). LÆS FØLGENDE BETINGELSER OMHYGGELIGT.</p>
    <p>DU SKAL ACCEPTERE BETINGELSERNE I SLUTBRUGERLICENSAFTALEN (&quot;AFTALE&quot;) FOR AT KUNNE INSTALLERE OG BRUGE SWYPE-SOFTWAREN OG/ELLER DRAGON DICTATION-SERVICEN. NÅR DU KLIKKER PÅ KNAPPEN &quot;ACCEPTER&quot;, ACCEPTERER DU AT VÆRE BUNDET AF BETINGELSERNE I DENNE AFTALE. DU MÅ IKKE PÅ NOGEN MÅDE BRUGE SWYPE-SOFTWAREN ELLER DRAGON DICTATION-SERVICEN, MEDMINDRE DU HAR ACCEPTERET DISSE BETINGELSER OG VILKÅR.</p>
    <p>Swype-softwaren og Dragon Dictation-servicen består af bestemte klient/server-programmer, der giver brugere af enheder mulighed for at betjene bestemte handlinger på de pågældende enheder via tekstinput og stemmekommandoer, herunder men ikke begrænset til, mulighed for at oprette tekst og e-mails. Følgende generelle betingelser og vilkår giver dig tilladelse til at hente, installere og bruge Swype-softwaren, herunder supplerende Swype-software, som Nuance og deres leverandører kan stille til rådighed for dig (&quot;Software&quot;), som leverer tekstinputmodalitet og giver brugere tilladelse til at bruge Dragon Dictation-serverprogrammerne, der er installeret hos Nuance (&quot;Service&quot;), og den medfølgende dokumentation, som Nuance giver adgang til via servicen.</p>
    <p>1. <u>LICENSBEVILLING</u>. Nuance og deres leverandører tildeler dig (&quot;Licenstager&quot;) en personlig, ikke-eksklusiv, ikke-overførbar begrænset licens, der kan tilbagekaldes, men ikke gives i underlicens, til at installere og bruge softwaren i objektkode alene på en enkelt enhed til at få adgang til servicen via softwaren på den pågældende enhed og kun i de lande og på de sprog i softwaren og servicen, som gøres tilgængelig af Nuance og deres leverandører. En &quot;enhed&quot; defineres som en godkendt mobilenhed som beskrevet på Nuances websted på adressen <a href="http://www.nuancemobilelife.com">http://www.nuancemobilelife.com</a> og som til enhver tid kan opdateres af Nuance. Du anerkender og accepterer desuden, at Nuance kan stille supplerende softwaredownloads til rådighed, herunder, men ikke begrænset til, sprog, tastaturer eller ordbøger, og at du udelukkende må bruge sådanne supplerende softwaredownloads sammen med den i henhold til nærværende leverede software, og at din brug af sådanne supplerende softwaredownloads er underlagt betingelserne og vilkårene i denne aftale. Du er ansvarlig for at betale eventuelle påløbne og opkrævede afgifter fra tredjepart (f.eks. Google, Amazon, Apple), der til enhver tid kan ændres, i forbindelse med din hentning og brug af softwaren og servicen. Nuance er ikke forpligtet til at refundere betalinger, der foretages til en sådan tredjepart for din brug af softwaren eller servicen som anført i denne aftale. Du anerkender og accepterer desuden, at softwaren og servicen bruger dit trådløse netværk til at sende og modtage data, og at din mobiloperatør og andre tredjeparter muligvis vil opkræve betaling for den tid, som softwaren og servicen er online, for dine data og/eller dit forbrug.</p>
    <p>2. <u>LICENSTAGERS FORPLIGTELSER</u>.</p>
    <p>2.1. <u>BEGRÆNSNINGER</u>. Du må ikke (undtagen i det omfang loven tillader det): (a) indsende automatiske eller optagede forespørgsler med softwaren eller til servicen, medmindre dette er godkendt skriftligt af Nuance, (b) bruge softwaren eller servicen til andet end eget brug, (c) opnå adgang til servicen med software eller via andre midler end softwaren, (d) kopiere, gengive, distribuere eller på anden vis duplikere softwaren, hverken helt eller delvist, (e) sælge, lease, give licens eller underlicens til, distribuere, tildele, overføre eller på anden vis tildele nogen rettigheder til softwaren eller servicen, hverken helt eller delvist, (f) ændre, opdele, oversætte eller oprette afledt arbejde af softwaren eller servicen, (g) på nogen måde dekompilere, adskille, udføre reverse engineering eller på anden vis forsøge at aflede, rekonstruere, identificere eller afsløre kildekoden, underliggende ideer eller algoritmer af softwaren eller servicen, (h) fjerne meddelelser om ejendomsret, mærkater eller mærker fra softwaren, (i) bruge softwaren eller servicen med det formål at sammenligne eller udføre benchmarking med produkter eller servicer, der gøres tilgængelige af tredjepart.</p>
    <p>3. <u>EJENDOMSRETTIGHEDER</u>.</p>
    <p>3.1. <u>SOFTWARE OG SERVICE</u>. Nuance og deres licensgivere ejer alle rettigheder, al ejendomsret og alle interesser i softwaren og servicen, herunder, men ikke begrænset til, alle patenter, ophavsret, forretningshemmeligheder, varemærker og andre immaterielle ejendomsrettigheder, der er knyttet hertil, og enhver ejendomsret til sådanne rettigheder forbliver Nuances og/eller deres licensgiveres. Kopiering af softwaren eller servicen uden tilladelse eller manglende overholdelse af de ovenstående begrænsninger medfører automatisk ophævelse af denne aftale og alle herunder tildelte licenser  Nuance har efterfølgende ret til at bruge alle lovmæssige og rimelige retsmidler i forbindelse med et sådant aftalebrud.</p>
    <p>3.2. <u>SOFTWARE FRA TREDJEPART</u>. Softwaren kan indeholde tredjepartssoftware, som fører til dokumentationskrav og/eller krav om supplerende vilkår og betingelser. Sådanne dokumentationskrav og/eller krav om supplerende vilkår og betingelser i relation til tredjepartssoftware findes på: <a href="http://swype.com/attributions">http://swype.com/attributions</a> og er gjort til del af og inkorporeret ved henvisning i denne aftale. Ved at acceptere denne aftale accepterer du også de deri fastsatte supplerende vilkår og betingelser, hvis disse forekommer.</p>
    <p>3.3. <u>TALEDATA OG LICENSERINGSDATA</u>.</p>
    <p>(a) <u>TALEDATA</u>. Som en del af servicen kan Nuance indsamle og bruge taledata som defineret nedenfor med det formål at justere og forbedre talegenkendelsen og andre af servicens komponenter og andre Nuance-servicer og produkter. Accept af betingelser og vilkår i denne aftale er ensbetydende med, at du anerkender, giver samtykke til og accepterer, at Nuance kan indsamle taledata som en del af servicen, og at de pågældende oplysninger kun skal bruges af Nuance eller tredjeparter, der handler på ordre fra Nuance i overensstemmelse med fortrolighedsaftaler, med det formål at justere og forbedre talegenkendelsen og andre af servicens komponenter og andre Nuance-servicer og produkter. Nuance bruger ikke oplysningselementer i nogen taledata til andre formål end de ovenfor angivne. &quot;Taledata&quot; defineres som lydfiler, tilknyttede transskriptioner og logfiler, som du har gjort tilgængelige eller genereret i forbindelse med servicen. Alle taledata, der gøres tilgængelige af dig, forbliver fortrolige og kan fremlægges af Nuance, hvis påkrævet, for at imødese retmæssige eller lovmæssige krav, f.eks. i forbindelse med retskendelse eller til statslig myndighed ved forlangende eller påkrævet ved lov, eller i tilfælde af salg, fusion eller opkøb, til en anden enhed af Nuance.</p>
    <p>(b) <u>LICENSERINGSDATA</u>. Som en del af softwaren og servicen indsamler og bruger Nuance og deres leverandører også licenseringsdata som defineret nedenfor. Du anerkender, giver dit samtykke til og accepterer, at Nuance indsamler licenseringsdata som en del af leveringen af softwaren og servicen. Licenseringsdata bruges til at hjælpe Nuance eller tredjeparter, der handler på ordre fra Nuance i overensstemmelse med fortrolighedsaftaler, med at udvikle, bygge og forbedre deres produkter og servicer. Licenseringsdata opfattes som ikke-personlige oplysninger, idet licenseringsdata har et format, der ikke tillader direkte tilknytning til nogen specifik person. &quot;Licenseringsdata&quot; betyder oplysninger om softwaren og din enhed, f.eks.: enhedens fabrikat, modelnummer, display, enheds-id, IP-adresse og tilsvarende data.</p>
    <p>(c) Du er indforstået med, at du ved at bruge softwaren og servicen giver samtykke til indsamlingen og brugen af taledata og licenseringsdata som beskrevet heri, herunder overførsel af begge dele til USA og/eller andre lande med henblik på lagring, behandling og brug af Nuance og tredjepartspartnere.</p>
    <p>(d) Taledata og licenseringsdata er underlagt Nuances gældende fortrolighedspolitik. Yderligere oplysninger findes i Nuances fortrolighedspolitik på adressen <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>SUPPORT</u>. Licenstager kan læse ofte stillede spørgsmål til Nuance på adressen <a href="http://www.nuancemobilelife.com">http://www.nuancemobilelife.com</a> for at gøre det lettere at evaluere og teste servicen og softwaren. Hvis der ønskes yderligere support, kan licenstager anmode om sådan support via det ovenstående websted, og hvis der er ledige Nuance-medarbejdere, kan Nuance også give rimelig support til licenstager pr. fax, e-mail eller andet i forbindelse med defekter og/eller nærmere beskrivelse af funktioner og egenskaber ved softwaren og servicen. Supportafdelingen hos Nuance besvarer dine spørgsmål inden for 48 forretningstimer (dog undtaget weekender, nationale helligdage/selskabets ferier).</p>
    <p>5. <u>FRASKRIVELSE AF GARANTIER</u>. DU ANERKENDER OG ACCEPTERER, AT NUANCE OG DERES LICENSGIVERE OG LEVERANDØRER LEVERER SOFTWAREN OG SERVICEN TIL DIG MED DET ENESTE FORMÅL, AT DU KAN BRUGE SOFTWAREN OG SERVICEN. DU ACCEPTERER SOM FØLGE HERAF AT TRÆFFE ALLE NØDVENDIGE FORHOLDSREGLER OG SIKKERHEDSFORANSTALTNINGER FOR AT BESKYTTE DINE DATA OG SYSTEMER MOD TAB OG BESKADIGELSER. NUANCE, DERES LICENSGIVERE OG LEVERANDØRER LEVERER SOFTWAREN OG SERVICEN &quot;SOM DEN ER OG FOREFINDES&quot; MED ALLE FEJL OG UDEN NOGEN FORM FOR GARANTI. I DEN UDSTRÆKNING LOVEN TILLADER DET, FRASKRIVER NUANCE, DERES LICENSGIVERE OG LEVERANDØRER SIG ENHVER UDTRYKKELIG ELLER STILTIENDE GARANTI, HERUNDER ENHVER GARANTI FOR SALGBARHED, EGNETHED TIL ET BESTEMT FORMÅL ELLER OVERHOLDELSE AF ANDRES RETTIGHEDER.</p>
    <p>6. <u>BEGRÆNSNING AF ANSVAR</u>. I DEN UDSTRÆKNING LOVEN TILLADER DET, ER NUANCE ELLER DERES FUNKTIONÆRER, DIREKTØRER OG MEDARBEJDERE, DERES LEVERANDØRER ELLER DERES LICENSGIVERE UNDER INGEN OMSTÆNDIGHEDER ANSVARLIGE FOR DIREKTE OG INDIREKTE SKADER, KONKRET DOKUMENTEREDE TAB, TILFÆLDIGE SKADER, FØLGESKADER ELLER PØNALT BEGRUNDET ERSTATNING, HERUNDER MEN IKKE BEGRÆNSET TIL, ERSTATNING FOR TAB AF FORTJENESTE, TAB AF DATA, TAB AF BRUG, FORRETNINGSAFBRYDELSE ELLER OMKOSTNINGER TIL DÆKNING, DER MÅTTE VÆRE OPSTÅET I FORBINDELSE MED BRUG AF SOFTWAREN ELLER SERVICEN, UANSET HVORDAN SÅDANNE ER OPSTÅET, OG UANSET TEORI OM ANSVAR, OGSÅ SELVOM, AT MAN PÅ FORHÅND ER BLEVET ADVARET ELLER BURDE HAVE HAFT KENDSKAB TIL RISIKOEN FOR PÅGÆLDENDE BESKADIGELSER.</p>
    <p>7. <u>VARIGHED OG OPHÆVELSE</u>. Denne aftale træder i kraft med din accept af betingelser og vilkår i aftalen og udløber ved ophævelse. Nuance må til enhver tid og efter skøn ophæve denne aftale og/eller de herunder tildelte licenser med eller uden begrundelse ved at orientere dig om, at servicen er udløbet eller ophævet. Aftalen ophæves automatisk, hvis du bryder en af aftalens betingelser og vilkår. Ved ophævelse skal du omgående stoppe brugen af softwaren og slette alle kopier af den.</p>
    <p>8. <u>OVERHOLDELSE AF EKSPORTKRAV</u>. Du erklærer og garanterer, (i) at du ikke er bosiddende i et land, der er underlagt amerikansk handelsembargo eller er anført af den amerikanske regering som et &quot;terroristvenligt&quot; land, og (ii) at du ikke optræder på den amerikanske regerings liste over forbudte parter eller parter, der er underlagt restriktioner.</p>
    <p>9. <u>VAREMÆRKER</u>. Tredjeparts varemærker, handelsnavne, produktnavne og logoer (&quot;varemærker&quot;), der findes eller bruges i softwaren eller servicen, er varemærker eller registrerede varemærker tilhørende deres respektive ejere, og brugen af sådanne varemærker skal finde anvendelse til fordel for ejeren af varemærket. Brugen af sådanne varemærker er tegn på indbyrdes kompatibilitet og skal ikke opfattes som: (i) Nuances tilknytning til den pågældende virksomhed eller (ii) Nuances anbefaling eller godkendelse af den pågældende virksomhed og dennes produkter eller servicer.</p>
    <p>10. <u>GÆLDENDE LOV</u>. Denne aftale er underlagt lovene i staten Massachusetts, USA, uden hensyn til dennes principper for lovkonflikter, og du anerkender hermed de føderale domstoles og delstatsdomstolenes eksklusive kompetence i den nævnte stat i forbindelse med enhver tvist, der måtte opstå som følge af denne aftale. Denne aftale er ikke underlagt De Forenede Nationers konvention om kontrakter for internationalt salg af varer, og dennes anvendelse er hermed udtrykkeligt udeladt.</p>
    <p>11. <u>BETINGELSER, DER ER FORBEHOLDT FOR ÆNDRINGER</u>. Du anerkender og accepterer, at Nuance til enhver tid kan ændre betingelser og vilkår i denne aftale med rimeligt varsel til den adresse, som du angav ved tilmelding, herunder din e-mailadresse. Hvis du ikke kan acceptere sådanne ændringer af denne aftale, er dit eneste retsmiddel, at du kan afslutte brugen af softwaren og servicen. Din fortsatte brug af enhver del af softwaren eller servicen, efter at Nuance har givet dig rimeligt varsel om en sådan ændring, vil blive anset som en accept af den pågældende ændring.</p>
    <p>12. <u>GENERELLE JURIDISKE BETINGELSER</u>. Du må ikke tildele eller på anden vis overføre rettigheder eller forpligtelser under denne aftale uden Nuances forudgående skriftlige samtykke. Denne aftale udgør hele aftalen mellem Nuance og dig og erstatter enhver anden kommunikation eller annoncering, der vedrører softwaren. Hvis en bestemmelse i denne aftale findes ulovlig eller umulig at håndhæve, skal en sådan bestemmelse revideres i det nødvendige omfang, så den bliver lovlig og kan håndhæves, og de øvrige bestemmelser i denne aftale skal fortsat gælde. Hvis Nuance ikke udøver eller håndhæver en rettighed eller bestemmelse i denne aftale, vil dette ikke fritage Nuance for den pågældende rettighed eller bestemmelse. Afsnit 2, 3, 5, 6, 7, 9, 10 og 12 i denne aftale skal fortsat gælde efter udløb eller ophævelse af aftalen.</p>
 </body>
</html>
