<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Data dell&#39;ultima revisione: <b>2 settembre 2014</b></p>
    <p>CONTRATTO DI LICENZA PER L&#39;UTENTE FINALE DI SWYPE CON DRAGON DICTATION</p>
    <p>IL PRESENTE DOCUMENTO COSTITUISCE IL CONTRATTO IN VIGORE TRA IL LICENZIATARIO (OVVERO LA PERSONA FISICA O GIURIDICA CHE SI AVVALE DEL SOFTWARE SWYPE E/O DELLE APPLICAZIONI DRAGON DICTATION) E NUANCE COMMUNICATIONS INC. (&quot;NUANCE&quot;). SI PREGA DI LEGGERE ATTENTAMENTE I SEGUENTI TERMINI.</p>
    <p>PER POTER INSTALLARE E USARE IL SOFTWARE SWYPE E/O IL SERVIZIO DRAGON DICTATION, IL LICENZIATARIO DEVE ACCETTARE LE CONDIZIONI DEL PRESENTE CONTRATTO DI LICENZA PER L&#39;UTENTE FINALE (&quot;CONTRATTO&quot;). FACENDO CLIC SUL PULSANTE &quot;ACCETTO&quot;, L&#39;UTENTE SI IMPEGNA A ESSERE VINCOLATO AI TERMINI DEL PRESENTE CONTRATTO. SE IL LICENZIATARIO NON ACCETTA LE PRESENTI CONDIZIONI, NON POTRÀ UTILIZZARE IN ALCUN MODO IL SOFTWARE SWYPE NÉ IL SERVIZIO DRAGON DICTATION.</p>
    <p>Il software Swype e il servizio Dragon Dictation comprendono alcune applicazioni client/server che consentono agli utenti di dispositivi di eseguirvi determinate operazioni mediante comandi vocali e l&#39;immissione di testo, inclusa, a titolo indicativo, la creazione di SMS e di messaggi di posta elettronica. Le condizioni generali seguenti consentono al Licenziatario di scaricare, installare e utilizzare il software Swype che Nuance e i suoi fornitori possono rendere disponibile al Licenziatario (&quot;Software&quot;), che prevede una modalità d&#39;immissione del testo e consente agli utenti di accedere alle applicazioni server Dragon Dictation installate in un&#39;infrastruttura di Nuance (il &quot;Servizio&quot;) e alla documentazione allegata fornita da Nuance per utilizzare il Software e accedere al Servizio.</p>
    <p>1. <u>CONCESSIONE DELLA LICENZA</u>. Nuance e i suoi fornitori concedono al Licenziatario (il &quot;Licenziatario&quot;) una licenza personale, non esclusiva, non trasferibile, non soggetta a sottolicenza e revocabile, esclusivamente nel formato di codice oggetto, per installare e utilizzare il Software in un unico Dispositivo e per accedere al Servizio tramite il Software presente in tale Dispositivo, solo nei paesi e nelle lingue del Software e del Servizio resi disponibili da Nuance e dai suoi fornitori. Un &quot;Dispositivo&quot; è un dispositivo mobile autorizzato, come descritto nel sito web di Nuance <a href="http://www.nuancemobilelife.com">http://www.nuancemobilelife.com</a>, che può essere aggiornato nel tempo da Nuance. Inoltre il Licenziatario accetta e riconosce che Nuance possa rendere disponibile ulteriore Software scaricabile, incluso, a titolo esemplificativo, le lingue, le tastiere o i dizionari, e che il Licenziatario possa utilizzare questo ulteriore Software scaricabile esclusivamente con il Software fornito ai sensi del presente Contratto e che l&#39;utilizzo di tale ulteriore Software scaricabile da parte del Licenziatario sia soggetto alle condizioni del presente Contratto. Il Licenziatario è responsabile di tutti i costi che sostiene e che gli vengano addebitati da terzi (ad esempio Google, Amazon, Apple), che possono variare nel tempo, correlati con il download e l&#39;uso del Software e del Servizio. Nuance non ha alcun obbligo di rimborsare alcun pagamento effettuato dal Licenziatario a tali terzi per l&#39;utilizzo del Software o del Servizio definito nel presente Contratto. Inoltre il Licenziatario riconosce e accetta che per il Software e il Servizio verrà usata la rete wireless al fine di inviare e ricevere dati e che l&#39;operatore mobile o altri terzi possano addebitargli costi per il traffico, i dati e/o l&#39;uso del Software e del Servizio.</p>
    <p>2. <u>OBBLIGHI DEL LICENZIATARIO</u>.</p>
    <p>2.1. <u>LIMITAZIONI</u>. L&#39;utente non può (salvo nei casi previsti dalla legge): (a) inviare query automatiche o registrate con il Software o il Servizio, salvo diversamente approvato per iscritto da Nuance; (b) utilizzare il Software e il Servizio per scopi diversi da quelli personali; (c) accedere al Servizio con software o mezzi diversi dal Software; (d) copiare, riprodurre, distribuire o in qualunque altro modo duplicare il Software, integralmente o in parte; (e) vendere, noleggiare, concedere in licenza o in sottolicenza, distribuire, assegnare, trasferire o altrimenti concedere diritti di qualsiasi tipo per il Software o il Servizio, in tutto o in parte; (f) modificare, adattare, convertire o creare opere derivate dal Software o dal Servizio; (g) decompilare, disassemblare, decodificare o altrimenti tentare di derivare, ricostruire, individuare o scoprire il codice sorgente, le idee sottostanti o gli algoritmi del Software o del Servizio, in alcun modo; (h) rimuovere qualsiasi avviso di proprietà, etichette o marchi dal Software; (i) utilizzare il Software o il Servizio allo scopo di eseguire confronti con prodotti o servizi offerti da terzi.</p>
    <p>3. <u>DIRITTI DI PROPRIETÀ</u>.</p>
    <p>3.1. <u>SOFTWARE E SERVIZIO</u>. Nuance e i suoi concessionari detengono tutti i diritti e gli interessi sul Software e sul Servizio, ivi inclusi, a titolo indicativo, tutti i diritti al brevetto, al copyright, al segreto commerciale, al marchio e ad altre proprietà intellettuali associati agli stessi, e di tali diritti resteranno titolari esclusivamente Nuance e/o i suoi concessionari. La copia non autorizzata del Software o del Servizio, o la mancata osservanza delle suddette limitazioni, comporterà la cessazione automatica del presente Contratto e di tutte le licenze ivi concesse, lasciando a Nuance la possibilità di adire le vie legali o equitative per detta violazione.</p>
    <p>3.2. <u>SOFTWARE DI TERZI</u>. Il Software può contenere software di terze parti che richiede notifiche e/o termini e condizioni aggiuntivi. Tali notifiche e/o termini e condizioni aggiuntivi necessari del software di terze parti sono situati qui: <a href="http://swype.com/attributions">http://swype.com/attributions</a> e fanno parte o vengono integrati come riferimenti al presente Contratto. Accettando il presente Contratto, l&#39;utente accetta anche gli eventuali ulteriori termini e condizioni qui riportati.</p>
    <p>3.3. <u>DATI VOCALI E DATI SULLE LICENZE</u>.</p>
    <p>(a) <u>DATI VOCALI</u>. Nell&#39;ambito del Servizio, Nuance raccoglie e utilizza i Dati vocali definiti di seguito, al fine di regolare, migliorare e perfezionare il riconoscimento vocale e gli altri componenti del Servizio, nonché altri servizi e prodotti di Nuance. Accettando i termini e le condizioni del presente Contratto, il Licenziatario riconosce, acconsente e accetta che Nuance possa raccogliere i Dati vocali nell&#39;ambito del Servizio e che tali informazioni vengano utilizzate esclusivamente da Nuance, o da terzi sotto la sua direzione, in conformità ai contratti di riservatezza, al fine di regolare, migliorare e perfezionare il riconoscimento vocale e gli altri componenti del Servizio, nonché altri servizi e prodotti di Nuance. Nuance non utilizzerà gli eventuali elementi informativi contenuti nei Dati vocali per scopi diversi da quelli summenzionati. L&#39;espressione &quot;Dati vocali&quot; indica i file audio, le trascrizioni associate e i file di registro forniti dal Licenziatario ai sensi del presente Contratto o generati con il Servizio. Tutti gli eventuali dati vocali forniti dal Licenziatario resteranno riservati e potranno essere divulgati da Nuance, qualora necessario, per soddisfare requisiti legali o normativi, ad esempio per ordine delle autorità giudiziarie o di un ente governativo, qualora imposto o consentito della legge, o in caso di fusione, vendita o acquisto di Nuance con, a o da parte di un&#39;altra persona giuridica.</p>
    <p>(b) <u>DATI SULLE LICENZE</u>. Inoltre, nell&#39;ambito del Software e nel Servizio, Nuance e i suoi fornitori raccolgono e utilizzano Dati sulle licenze nei modi indicati di seguito. Il Licenziatario riconosce, acconsente e accetta che Nuance possa raccogliere i Dati sulle licenze nell&#39;ambito della fornitura del Software e del Servizio. I Dati sulle licenze vengono usati per consentire a Nuance, o a terzi che operano sotto la sua direzione, ai sensi di contratti di riservatezza, di sviluppare, creare e migliorare i suoi prodotti e servizi. I Dati sulle licenze vengono considerati come informazioni non personali, poiché espressi in una forma che non consente l&#39;associazione diretta con nessuna persona fisica specifica. L&#39;espressione &quot;Dati sulle licenze&quot; indica le informazioni sul Software e sul dispositivo del Licenziatario, ad esempio: marca del dispositivo, numero del modello, tipo di schermo, ID del dispositivo, indirizzo IP e dati simili.</p>
    <p>(c) Il Licenziatario è consapevole che usufruendo del Software e del Servizio acconsente alla raccolta e all&#39;uso, come specificato nel presente Contratto, di Dati vocali e Dati sulle licenze, inclusa la loro trasmissione negli Stati Uniti d&#39;America e/o in altri paesi per l&#39;archiviazione, l&#39;elaborazione e l&#39;uso da parte di Nuance e di partner terzi.</p>
    <p>(d) I Dati vocali e i Dati sulle licenze sono soggetti alla vigente politica di protezione dei dati personali di Nuance. Per ulteriori informazioni, consultare la politica di protezione dei dati personali di Nuance all&#39;indirizzo: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>SUPPORTO</u>. Al fine di semplificare il processo di valutazione e prova del Servizio e del Software, il Licenziatario può consultare le domande frequenti di Nuance all&#39;indirizzo: <a href="http://www.nuancemobilelife.com">http://www.nuancemobilelife.com</a>. Il Licenziatario può richiedere ulteriore assistenza attraverso il suddetto sito web e, previa disponibilità del personale, Nuance può offrire al Licenziatario ragionevoli servizi di assistenza tramite fax, posta elettronica o altri mezzi, relativamente al malfunzionamento e/o alla spiegazione delle funzioni e delle caratteristiche del Software e del Servizio. Il Supporto di Nuance risponderà alla maggior parte delle richieste entro 48 ore lavorative (esclusi i fine settimana, i giorni festivi e di chiusura per ferie).</p>
    <p>5. <u>ESCLUSIONE DI GARANZIA</u>. IL LICENZIATARIO RICONOSCE E ACCETTA CHE NUANCE, I SUOI FORNITORI E CONCESSIONARI FORNISCONO IL SOFTWARE E IL SERVIZIO AL LICENZIATARIO ALLO SCOPO ESCLUSIVO DI CONSENTIRGLI DI UTILIZZARE IL SOFTWARE E IL SERVIZIO. DI CONSEGUENZA, L&#39;UTENTE SI IMPEGNA A PRENDERE TUTTE LE PRECAUZIONI E LE PROTEZIONI NECESSARIE A SALVAGUARDARE I PROPRI DATI E SISTEMI DA PERDITE O DANNEGGIAMENTI. NUANCE, I SUOI FORNITORI E CONCESSIONARI FORNISCONO IL SOFTWARE E IL SERVIZIO &quot;COSÌ COME SONO&quot;, CON TUTTI I LORO DIFETTI E SENZA ALCUN TIPO DI GARANZIA. NEI LIMITI CONSENTITI DALLA LEGGE VIGENTE IN MATERIA, NUANCE, I SUOI FORNITORI E CONCESSIONARI DECLINANO SPECIFICAMENTE QUALSIASI GARANZIA ESPLICITA O IMPLICITA, INCLUSE TUTTE LE GARANZIE DI COMMERCIABILITÀ, IDONEITÀ PER UN FINE PARTICOLARE E LA NON VIOLAZIONE DEI DIRITTI DI TERZI.</p>
    <p>6. <u>LIMITAZIONE DI RESPONSABILITÀ</u>. NEI LIMITI CONSENTITI DALLA LEGGE VIGENTE IN MATERIA, IN NESSUNA CIRCOSTANZA NUANCE, I SUOI FUNZIONARI, DIRIGENTI, IMPIEGATI, I SUOI FORNITORI O CONCESSIONARI SARANNO RITENUTI RESPONSABILI DI EVENTUALI DANNI DIRETTI, INDIRETTI, PARTICOLARI, INCIDENTALI, CONSEQUENZIALI O ESEMPLARI INCLUSI, A TITOLO INDICATIVO, DANNI PER MANCATO GUADAGNO, PERDITA DI DATI, MANCATO UTILIZZO, INTERRUZIONE DELL&#39;ATTIVITÀ O COPERTURA DEI COSTI, DERIVANTI DALL&#39;UTILIZZO DEL SOFTWARE O DEL SERVIZIO, INDIPENDENTEMENTE DAL MODO IN CUI SIANO CAUSATI E DAL RAPPORTO DI RESPONSABILITÀ, ANCHE QUALORA FOSSERO STATI AVVERTITI O AVESSERO DOVUTO ESSERE CONSAPEVOLI DELLA POSSIBILITÀ DI TALI DANNI.</p>
    <p>7. <u>DURATA E RISOLUZIONE</u>. Il presente Contratto ha inizio al momento dell&#39;accettazione da parte dell&#39;utente dei termini e delle condizioni ivi contenute e ha termine al momento della risoluzione. Nuance può risolvere il presente Contratto e/o le licenze concesse ai sensi del medesimo, in qualunque momento a sua esclusiva discrezione, con o senza motivo, notificando al Licenziatario che il Servizio è terminato o è stato risolto. Il presente Contratto verrà risolto automaticamente in caso di violazione dei suoi termini e condizioni da parte dell&#39;utente. In questo caso, il Licenziatario dovrà immediatamente interrompere l&#39;uso del Software e cancellare tutte le relative copie.</p>
    <p>8. <u>CONFORMITÀ ALL&#39;ESPORTAZIONE</u>. L&#39;utente dichiara e garantisce (i) di non trovarsi in un paese soggetto a embargo da parte del governo statunitense o che sia stato ritenuto dal governo statunitense &quot;terrorist supporting&quot; (paese che sostiene il terrorismo); (ii) di non trovarsi in alcun elenco del governo statunitense di enti giuridici proibiti o soggetti a restrizioni.</p>
    <p>9. <u>MARCHI</u>. I marchi, i nomi commerciali, i nomi dei prodotti e i loghi di terzi (&quot;Marchi&quot;) contenuti o utilizzati dal Software o dal Servizio sono marchi o marchi registrati dei rispettivi proprietari, e l&#39;utilizzo di tali Marchi avverrà a vantaggio del proprietario del marchio. L&#39;utilizzo di tali Marchi ha lo scopo di illustrare l&#39;interoperabilità e non costituisce (i) un&#39;affiliazione tra Nuance e detta società, né (ii) un&#39;adesione o un&#39;approvazione relativamente a Nuance e ai suoi prodotti o servizi da parte di detta società.</p>
    <p>10. <u>LEGISLAZIONE VIGENTE</u>. Il presente contratto sarà disciplinato dalla legge del Commonwealth del Massachusetts, Stati Uniti d&#39;America, a prescindere da eventuali conflitti normativi e, ai sensi del presente Contratto, l&#39;utente si assoggetta alla giurisdizione esclusiva dei tribunali statali e federali di detto Commonwealth per eventuali controversie riguardanti il presente Contratto. Il presente Contratto non è soggetto alla Convenzione delle Nazioni Unite sui contratti di compravendita internazionale di merci, la cui applicazione viene espressamente esclusa.</p>
    <p>11. <u>TERMINI SOGGETTI A MODIFICA</u>. Il Licenziatario riconosce e accetta che Nuance può modificare di volta in volta i termini e le condizioni del presente Contratto, fornendone una comunicazione in tempi ragionevoli all&#39;indirizzo fornito dal Licenziatario all&#39;atto della iscrizione, ivi incluso l&#39;indirizzo e-mail. Se il Licenziatario non accetta tali modifiche al presente Contratto, non avrà altro rimedio che cessare l&#39;utilizzo del Software e del Servizio. Il continuo utilizzo di qualsiasi parte del Software o del Servizio da parte del Licenziatario, dopo che Nuance abbia inviato alla sua attenzione una comunicazione in tempi ragionevoli di tale modifica, verrà considerato come un&#39;accettazione di tale modifica.</p>
    <p>12. <u>TERMINI LEGALI GENERALI</u>. L&#39;utente non è autorizzato a cedere né a trasferire altrimenti diritti o obblighi ai sensi del presente Contratto senza il previo consenso scritto di Nuance. Il presente Contratto costituisce l&#39;accordo integrale tra Nuance e il Licenziatario, e sostituisce eventuali altre comunicazioni o informative pubblicitarie relative al Software. Qualora una qualsiasi delle disposizioni del presente Contratto sia da ritenersi non valida o non applicabile, tale disposizione sarà modificata esclusivamente nella misura necessaria a porre rimedio all&#39;invalidità o all&#39;inapplicabilità, rimanendo comunque pienamente valido ed efficace il resto del presente Contratto. Il mancato esercizio o la mancata applicazione da parte di Nuance di qualsiasi diritto o disposizione del presente Contratto non costituirà una rinuncia a tale diritto o disposizione. Le sezioni 2, 3, 5, 6, 7, 9, 10 e 12 del presente Contratto resteranno in vigore anche dopo la scadenza o la risoluzione dello stesso.</p>
 </body>
</html>
