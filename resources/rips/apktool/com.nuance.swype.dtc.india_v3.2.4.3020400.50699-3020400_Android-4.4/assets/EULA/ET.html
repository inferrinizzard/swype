<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Viimati muudetud: <b>26.09.2014</b></p>
    <p>RAKENDUSTE SWYPE JA DRAGON DICTATION LÕPPKASUTAJA LITSENTSILEPING</p>
    <p>TEGEMIST ON ÕIGUSLIKULT SIDUVA LEPINGUGA TEIE (RAKENDUSI SWYPE JA/VÕI DRAGON DICTATION KASUTAVA JURIIDILISE VÕI FÜÜSILISE ISIKU) JA ETTEVÕTTE NUANCE COMMUNICATIONS, INC. (EDASPIDI &quot;NUANCE&quot;) VAHEL. PALUN LUGEGE ALLJÄRGNEVAD TINGIMUSED TÄHELEPANELIKULT LÄBI.</p>
    <p>TARKVARA SWYPE JA/VÕI TEENUSE DRAGON DICTATION INSTALLIMISEKS JA KASUTAMISEKS PEATE NÕUSTUMA KÄESOLEVA LÕPPKASUTAJA LITSENTSILEPINGU (EDASPIDI &quot;LEPING&quot;) TINGIMUSTEGA. NUPULE &quot;ACCEPT&quot; (NÕUSTUN) VAJUTAMISEGA NÕUSTUTE LEPINGU TINGIMUSTEGA. ENNE KÄESOLEVA LEPINGU TINGIMUSTEGA NÕUSTUMIST EI TOHI TE TARKVARA SWYPE EGA TEENUST DRAGON DICTATION INSTALLIDA EGA MINGIL VIISIL KASUTADA.</p>
    <p>Tarkvara Swype ja teenus Dragon Dictation koosnevad teatud kliendi-/serverirakendustest, mis võimaldavad seadmete kasutajatel juhtida seadmete teatud funktsioone tekstisisestuse ja häälkäsklustega; muu hulgas hõlmab see SMSide ja e-kirjade koostamist. Järgmiste üldkehtivate lepingutingimustega nõustumisel võite alla laadida, isntallida ja kasutada tarkvara Swype koos selle Nuance&#39;ilt ja tema tarnijatelt saadaolevate lisamoodulitega (edaspidi &quot;tarkvara&quot;), mis pakub võimalusi teksti sisestamiseks ja võimaldab kasutajatele juurdepääsu teenuse Dragon Dictation serverirakendustele, mis on installitud Nuance&#39;i tegevuskohta (edaspidi &quot;teenus&quot;), ning Nuance&#39;i pakutavaid juhendeid tarkvara kasutamise ja teenusele juurdepääsemise kohta.</p>
    <p>1. <u>LITSENTSI ANDMINE</u>. Nuance ja tema tarnijad annavad Teile mittevõõrandatava, mitte-edasilitsentseeritava tagasivõetava piiratud lihtlitsentsi kompileeritud tarkvara installimiseks ühele seadmele isikliku kasutamise otstarbel ja teenuse kasutamiseks seadmesse paigaldatud tarkvara abil ainult nendes riikides ning tarkvara ja teenuse keeltes, mille Nuance ja tema tarnijad on kättesaadavaks teinud. &quot;Seade&quot; on nõuetekohane mobiilseade, mida on kirjeldatud Nuance&#39;i veebilehel <a href="http://www.nuancemobilelife.com">http://www.nuancemobilelife.com</a>; kirjeldust võib Nuance suvalisel ajal muuta. Lisaks teadvustate ja nõustute, et Nuance võib teha allalaadimiseks kättesaadavaks erinevaid tarkvara lisapakette, muu hulgas keeli, klaviatuure ja sõnastikke, ning et Te võite kõnealuseid tarkvara lisapakette kasutada koos käesolevas lepingus kirjeldatud tarkvaraga, ning et kõnealuste tarkvara lisapakettide kasutamisele kehtivad käesoleva lepingu tingimused. Vastutate ise tasude eest, mida mõni kolmas osapool (nt Google, Amazon, Apple) võib Teilt nõuda seoses tarkvara ja teenuse allalaadimise ja kasutamisega; need tasud võivad aja jooksul muutuda. Nuance ei ole kohustatud kompenseerima kolmandale osapoolele makstud tasu käesolevas lepingus kirjeldatud tarkvara ja teenuse kasutamise eest. Lisaks teadvustate ja nõustute, et tarkvara ja teenus kasutavad andmete vastuvõtmiseks ja saatmiseks teie traadita side teenust ning et teie mobiilsideteenuse osutaja ja teised kolmandad osapooled võivad nõuda Teilt aja- või mahupõhist tasu või kuutasu tarkvara ja teenusega kaasneva andmeliikluse eest.</p>
    <p>2. <u>LITSENTSISAAJA KOHUSTUSED</u>.</p>
    <p>2.1. <u>PIIRANGUD</u>. Te ei tohi (v.a seadusega lubatud juhul): a) edastada tarkvara abil ega teenuse kaudu automaatseid ega eelsalvestatud päringuid, v.a Nuance&#39;i kirjalikul loal; b) kasutada tarkvara ega teenust muuks kui isiklikuks otstarbeks; c) kasutada teenust muu tarkvaraga peale käesolevas lepingus kirjeldatud tarkvara; d) tarkvara kopeerida, reprodutseerida, levitada ega ühelgi muul viisil paljundada, ei tervikuna ega osaliselt; e) tarkvara või teenusega seotud õigusi müüa, rendile anda, litsentsida, all-litsentsida, levitada, loovutada, võõrandada ega anda kellelegi muul viisil mis tahes õigusi, ei tervikuna ega osaliselt; f) tarkvara ega teenust modifitseerida, portida, tõlkida ega nende põhjal teoseid tuletada; g) tarkvara või teenust dekompileerida, pöördtransleerida, pöördprojekteerida või muul viisil üritada tuletada, rekonstrueerida, välja selgitada ega tuvastada selle lähtekoodi, aluspõhimõtteid ega algoritme; h) tarkvaralt eemaldada varalisi teatisi, tootemärke ega tähiseid ega i) kasutada tarkvara või teenust kolmandate isikute poolt kättesaadavaks tehtavate toodetega võrdlemiseks või võrdluse alusandmetena.</p>
    <p>3. <u>OMANDIÕIGUSED</u>.</p>
    <p>3.1. <u>TARKVARA JA TEENUS</u>. Nuance&#39;ile ja tema litsentsiandjatele kuuluvad kõik õigused, õigusalused ning osalus tarkvara ja teenuse suhtes, muu hulgas nendega seotud patendid, autoriõigused, ärisaladused, kaubamärgid ja muud intellektuaalomandiõigused, ning taoliste õiguste õigusalused jäävad ainuüksi Nuance&#39;ile ja/või tema litsentsiandjatele. Tarkvara või teenuse loata kopeerimisel või ülalolevate piirangute rikkumisel lõpevad käesolev leping ja kõik sellest sõltuvad litsentsid automaatselt ning Nuance võib võtta kõik vajalikud juriidilised meetmed rikkumise kahjude hüvitamiseks.</p>
    <p>3.2. <u>KOLMANDATE ISIKUTE TARKVARA</u>. Tarkvara võib sisaldada kolmandate isikute tarkvara, mis nõuab teatisi ja/või täiendavaid tingimusi. Taolised nõutavad kolmandate isikute tarkvara teatised ja/või täiendavad tingimused asuvad aadressil: <a href="http://swype.com/attributions">http://swype.com/attributions</a> ning moodustavad osa lepingust, mis sisaldab viiteid nendele. Nõustudes lepinguga, nõustute ka selles sätestatud täiendavate tingimustega.</p>
    <p>3.3. <u>KÕNEANDMED JA LITSENTSIMISANDMED</u>.</p>
    <p>a) <u>KÕNEANDMED</u>. Nuance kogub ja kasutab teenuse kasutamisega seoses allnimetatud kõneandmeid kõnetuvastuse, muude teenuse osade ning teiste Nuance&#39;i toodete ja teenuste häälestamiseks, täiendamiseks ja täiustamiseks. Käesoleva lepingu tingimustega nõustudes tunnistate, et teadvustate, nõustute ja lepite sellega, et Nuance võib koguda tarkvara teiepoolse kasutamisega seoses kõneandmeid ja et neid andmeid kasutavad ainult Nuance või Nuance&#39;i nimel tegutsevad kolmandad osapooled vastavalt konfidentsiaalsuslepingutele kõnetuvastuse, muude teenuse osade ning teiste Nuance&#39;i toodete ja teenuste häälestamiseks, täiendamiseks ja täiustamiseks. Nuance ei kasuta kõneandmetes sisalduvaid teabeelemente muuks kui eelpool kirjeldatud otstarbeks. &quot;Kõneandmed&quot; on helifailid, nendest loodud tekstifailid ja logifailid, mida Te käesoleva lepingu kontekstis või teenusega seoses loote. Kõik teie loodavad kõneandmed jäävad salastatuks ja Nuance võib neid avaldada ainult seaduste või muude õigusaktide nõuete täitmiseks, näiteks kohtu või pädeva valitsusasutuse käsul, kui seadused seda ette näevad, või Nuance&#39;i müümisel, ühinemisel või omandamisel mõne teise juriidilise isiku poolt.</p>
    <p>b) <u>LITSENTSIMISANDMED</u>. Tarkvara ja teenuse kasutamisel koguvad ja kasutavad Nuance ja tema sidusettevõtted ka allnimetatud litsentsimisandmeid allnimetatud viisil. Teadvustate, nõustute ja lepite sellega, et Nuance võib tarkvara ja teenuse osutamisega seoses koguda litsentsimisandmeid. Nuance või Nuance&#39;i nimel tegutsevad kolmandad osapooled kasutavad litsentsimisandmeid konfidentsiaalsuslepingute kohaselt selleks, et oma tooteid ja teenuseid arendada, luua ja täiustada. Litsentsimisandmeid peetakse mitteisiklikuks teabeks, kuna litsentsimisandmed on kujul, mis ei võimalda otsest seostamist ühegi konkreetse isikuga. &quot;Litsentsimisandmed&quot; on andmed tarkvara ja Teie seadme kohta, näiteks seadme tootja, mudeli number, ekraani tüüp, seadme ID, IP-aadress ja muud sarnased andmed.</p>
    <p>c) Mõistate, et tarkvara ja teenust kasutades nõustute käesolevas kirjeldatud kõneandmete ja litsentsimisandmete kogumise ja kasutamisega Nuance&#39;i, tema sidusettevõtete ja volitatud kolmandate osapoolte poolt, muu hulgas nende edastamisega salvestamise, töötlemise ja kasutamise eesmärgil USA-sse ja/või teistesse riikidesse.</p>
    <p>d) Kõneandmetele ja litsentsimisandmetele kehtib Nuance&#39;i asjaomane privaatsuspoliitika. Täiendavat teavet Nuance&#39;i privaatsuspoliitika kohta leiate aadressil:<a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>TUGI</u>. Tarkvara ja teenuse hindamise ja testimise kohta leiab litsentsisaaja teavet Nuance&#39;i korduma kippuvate küsimuste leheküljelt aadressil <a href="http://www.nuancemobilelife.com">http://www.nuancemobilelife.com</a>. Lisatuge võib litsentsisaaja saada eelmainitud leheküljelt. Olenevalt Nuance&#39;i töötajate hõivatusest võib litsentsisaaja saada tugiteenust tarkvara ja teenuse rikete ja/või funktsioonide ja võimaluste kasutamise kohta ka faksi, e-posti ja muude sidevahendite kaudu. Nuance&#39;i tugiosakond vastab teie küsimustele 48 tööpäevatunni jooksul (välja arvatud nädalavahetustel ja riiklikel/ettevõtte pühadel).</p>
    <p>5. <u>GARANTIIDEST LAHTIÜTLEMINE</u>. TEADVUSTATE JA NÕUSTUTE, ET NUANCE NING TEMA LITSENTSIANDJAD JA TARNIJAD PAKUVAD TARKVARA JA TEENUST TEILE AINULT TARKVARA JA TEENUSE KASUTAMISE VÕIMALDAMISEKS JA NENDE KASUTAMISEKS. SEEGA NÕUSTUTE RAKENDAMA KÕIKI ETTEVAATUSABINÕUSID JA KAITSEMEETMEID, MIDA ON VAJA TEIE ANDMETE NING SÜSTEEMIDE KAITSMISEKS KAOTSIMINEKU VÕI KAHJUSTUMISE EEST. NUANCE NING TEMA LITSENTSIANDJAD JA TARNIJAD PAKUVAD TARKVARA JA TEENUST PÕHIMÕTTEL &quot;NAGU ON&quot;, KÕIKVÕIMALIKE VIGADEGA JA IGASUGUSE GARANTIITA. NUANCE NING TEMA LITSENTSIANDJAD JA TARNIJAD LOOBUVAD KOHALDATAVATES SEADUSTES LUBATUD MÄÄRAL SELGESÕNALISELT IGASUGUSTEST OTSESÕNALISTEST JA KAUDSELT MÕISTETAVATEST GARANTIIDEST, MUU HULGAS GARANTIIDEST KAUBASTATAVUSE, MINGIKS KONKREETSEKS OTSTARBEKS SOBIVUSE JA AUTORIÕIGUSTE TÄITMISE KOHTA.</p>
    <p>6. <u>VASTUTUSE PIIRAMINE</u>. NUANCE, TEMA NÕUKOGU, JUHATUS, TÖÖTAJAD, TARNIJAD JA LITSENTSIANDJAD LOOBUVAD KOHALDATAVATES SEADUSTES LUBATUD MÄÄRAL IGASUGUSEST VASTUTUSEST KÕIKVÕIMALIKE OTSESTE, KAUDSETE, ERILISTE, JUHUSLIKE, KAASNEVATE VÕI ERAKORDSETE KAHJUDE EEST, MUU HULGAS KAOTATUD TULU, ANDMETE JA KASUTATAVUSEGA, TEGEVUSE KATKEMISEGA VÕI KINDLUSTUSMAKSETE MUUTUMISEGA SEOTUD KAHJUDE EEST, MIS VÕIVAD OLLA SEOTUD TEENUSE VÕI TARKVARA KASUTAMISEGA, OLENEMATA KAHJU TEKKIMISE PÕHJUSEST JA VASTUTUSE LIIGIST, ISEGI JUHUL KUI NEID ON KAHJU TEKKIMISE VÕIMALUSEST EELNEVALT TEAVITATUD VÕI KUI NAD OLEKSID PIDANUD SELLEST ISE TEADLIKUD OLEMA.</p>
    <p>7. <u>EHTIVUSAEG JA LÕPETAMINE</u>. Lepingu kehtivus algab hetkest, kui nõustute selle lepingu tingimustega, ja lõppeb selle lõpetamisel. Nuance võib käesoleva lepingu ja/või sellest sõltuvad litsentsid igal ajal oma äranägemise järgi lõpetada, olenemata põhjusest ja selle olemasolust, teavitades Teid teenuse lõppemisest või lõpetamisest. Leping lõpetatakse automaatselt, kui rikute ükskõik millist selle tingimustest. Lepingu lõppemisel lõpetate koheselt tarkvara kasutamise ja kustutate kõik selle koopiad.</p>
    <p>8. <u>EKSPORDINÕUETELE VASTAVUS</u>. Teatate ja garanteerite, et i) te ei asu riigis, millele kehtib USA embargo või mille USA on nimetanud &quot;terrorismi toetavaks&quot; riigiks, ja ii) te ei ole USA poolt keelatud või piiratud isikute loendis.</p>
    <p>9. <u>KAUBAMÄRGID</u>. Kolmandate isikute kaubamärgid, kauba-, tootenimetused ja logod (&quot;kaubamärgid&quot;), mida sisaldab või kasutab tarkvara või teenus, on oma vastavate omanike kaubamärgid või registreeritud kaubamärgid ning taolisi kaubamärke tohib kasutada ainult kaubamärgi omaniku huvides. Taoliste kaubamärkide kasutamine osutab koostoimivusele ega tähenda: i) Nuance&#39;i seotust taolise ettevõttega või ii) taolise ettevõtte heakskiitu Nuance&#39;ile ega tema toodetele või teenustele.</p>
    <p>10. <u>ÜLIMUSLIK SEADUS</u>. Käesoleva lepingu juriidilisel tõlgendamisel kehtib USA Massachussetsi osariigi õigussüsteemi pädevus, olenemata selles kehtivatest kollisiooninormidest, ning käesolevaga nõustute alluma igasuguste käesolevast lepingust tuleneda võivate vaidluste lahendamises Massachussetsi osariigi föderaal- ja osariigikohtute ainupädevusele. Lepingu suhtes ei ole ülimuslik ÜRO rahvusvaheline kaupade autoveolepingu konventsioon, mille kohaldamine on selgesõnaliselt välja arvatud.</p>
    <p>11. <u>MUUTMISELE KUULUVAD TINGIMUSED</u>. Teadvustate ja nõustute, et Nuance võib aeg-ajalt käesoleva lepingu tingimusi muuta, teatades Teile sellest mõistliku aja jooksul ette aadressil, mille registreerimisel esitasite, muu hulgas Teie e-posti aadressil. Kui Te käesoleva lepingu muudatustega ei nõustu, peate tarkvara ja teenuse kasutamise lõpetama. Kui kasutate tarkvara või teenust ükskõik mis osas edasi pärast seda, kui Nuance on Teid mõistliku aja jooksul muudatustest ette teavitanud, loetakse sellist kasutamist muudatustega nõustumiseks.</p>
    <p>12. <u>ÜLDISED ÕIGUSSÄTTED</u>. Te ei tohi lepingust tulenevaid õigusi ega kohustusi loovutada ega muul viisil üle anda ilma Nuance&#39;i eelneva kirjaliku nõusolekuta. Käesolev leping on ainuke leping Nuance&#39;i ja Teie vahel ning on ülimuslik igasuguste muude tarkvara puudutavate suhtluste ja reklaamimaterjalide suhtes. Kui lepingu mõni säte loetakse kehtetuks või jõustamatuks, muudetakse taolist sätet ainult niivõrd, kui on vaja kehtetuse või jõustamatuse kõrvaldamiseks, kusjuures lepingu ülejäänud osa kehtib tervikuna edasi. Mõne õiguse või käesoleva lepingu sätte mitteteostamine Nuance&#39;i poolt ei kujuta loobumist taolisest õigusest või sättest. Lepingu lõiked 2, 3, 5, 6, 7, 9, 10 ja 12 säilitavad kehtivuse ka pärast lepingu lõppemist või lõpetamist.</p>
 </body>
</html>
