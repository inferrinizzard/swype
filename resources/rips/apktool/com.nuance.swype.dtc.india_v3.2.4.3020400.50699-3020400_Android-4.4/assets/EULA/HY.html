<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Վերջին վերանայման թվականը՝ <b>Սեպտեմբերի 26, 2014թ.</b></p>
    <p>SWYPE ԵՎ DRAGON DICTATION ՎԵՐՋՆԱԿԱՆ ՕԳՏՎՈՂԻ ԼԻՑԵՆԶԻՈՆ ՀԱՄԱՁԱՅՆԱԳԻՐ</p>
    <p>ՍԱ ԻՐԱՎԱԿԱՆ ՀԱՄԱՁԱՅՆԱԳԻՐ Է ՁԵՐ (ԱՆՀԱՏ ԿԱՄ ՏՆՏԵՍՎԱՐՈՂ ՍՈՒԲՅԵԿՏ, ՈՎ ՕԳՏԱԳՈՐԾՈՒՄ Է SWYPE ԵՎ/ԿԱՄ DRAGON DICTATION ԾՐԱԳՐԵՐԸ) ԵՎ NUANCE COMMUNICATIONS, INC. (&quot;NUANCE&quot;) ԸՆԿԵՐՈՒԹՅԱՆ ՄԻՋԵՎ: ԽՆԴՐՈՒՄ ԵՆՔ ՈՒՇԱԴՐՈՒԹՅԱՄԲ ԿԱՐԴԱԼ ՍՏՈՐԵՎ ՇԱՐԱԴՐՎԱԾ ՊԱՅՄԱՆՆԵՐԸ:</p>
    <p>ԴՈՒՔ ՊԵՏՔ Է ԸՆԴՈՒՆԵՔ ՍՈՒՅՆ ՎԵՐՋՆԱԿԱՆ ՕԳՏՎՈՂԻ ԼԻՑԵՆԶԻՈՆ ՀԱՄԱՁԱՅՆԱԳԻՐԸ (&quot;ՀԱՄԱՁԱՅՆԱԳԻՐ&quot;), ՈՐՊԵՍԶԻ ՏԵՂԱԴՐԵՔ ԵՎ ՕԳՏԱԳՈՐԾԵՔ SWYPE ԾՐԱԳՐԱՇԱՐԸ ԵՎ/ԿԱՄ DRAGON DICTATION ԾԱՌԱՅՈՒԹՅՈՒՆԸ: ՍԵՂՄԵԼՈՎ &quot;ԸՆԴՈՒՆԵԼ&quot; ԿՈՃԱԿԸ` ԴՈՒՔ ՀԱՄԱՁԱՅՆՈՒՄ ԵՔ ՊԱՐՏԱՎՈՐՎԱԾ ԼԻՆԵԼ ՍՈՒՅՆ ՀԱՄԱՁԱՅՆԱԳՐԻ ՊԱՅՄԱՆՆԵՐՈՎ: ԴՈՒՔ ԻՐԱՎՈՒՆՔ ՉՈՒՆԵՔ ՈՐԵՎԷ ԿԵՐՊ ՕԳՏԱԳՈՐԾԵԼՈՒ SWYPE ԾՐԱԳՐԱՇԱՐԸ ԿԱՄ DRAGON DICTATION ԾԱՌԱՅՈՒԹՅՈՒՆԸ, ԵԹԵ ՉԵՔ ԸՆԴՈՒՆԵԼ ԱՅՍ ԴՐՈՒՅԹՆԵՐԸ ԵՎ ՊԱՅՄԱՆՆԵՐԸ:</p>
    <p>Swype ծրագրաշարն ու Dragon Dictation ծառայությունը կազմված են որոշակի սպասառու/սերվեր ծրագրերից, որոնք սարքերն օգտագործողներին թույլ են տալիս այդպիսի սարքերի որոշ գործողություններ կառավարել տեքստի ներածման ու արտասանված հրամանների միջոցով, ներառյալ, բայց չսահմանափակվելով, տեքստային և էլեկտրոնային հաղորդագրություններ ստեղծելու կարողությունը: Հետևյալ ընդհանուր դրույթները և պայմանները թույլատրում են ներբեռնել, տեղադրել և օգտագործել Swype ծրագրաշարը, ներառյալ ցանկացած լրացուցիչ Swype ծրագրաշարեր, որոնք Nuance-ը և իր մատակարարները կարող են հասանելի դարձնել Ձեզ (&quot; Ծրագրաշար&quot;), որը տրամադրում է տեքստերի ներածման միջոցներ և օգտվողներին թույլ է տալիս մուտք գործել Nuance-ի համակարգում տեղադրված Dragon Dictation սերվերի ծրագրերը (&quot;Ծառայություն&quot;), և ուղեկցող փաստաթղթերը, որոնք Nuance-ը տրամադրում է Ծրագրաշարն օգտագործելու և Ծառայությունը մուտք գործելու նպատակով:</p>
    <p>1. <u>ԼԻՑԵՆԶԻԱՅԻ ՏՐԱՄԱԴՐՈՒՄ</u>: Nuance ընկերությունը և իր մատակարարները Ձեզ («Լիցենզառու») շնորհում են անձնական, ոչ բացառիկ, ոչ փոխանցելի, ենթալիցենզավորում չնախատեսող, չեղյալ ճանաչելի, սահմանափակ լիցենզիա միայն առարկայական կոդի ձևով` Ծրագրաշարը միայն մեկ Սարքում տեղադրելու և օգտագործելու և այդպիսի Սարքում տեղադրված Ծրագրաշարի միջոցով Ծառայություն մուտք գործելու համար՝ միայն Ծրագրաշարի և Ծառայության կողմից ապահովվող երկրներում ու լեզուներով, որոնք տրամադրում են Nuance ընկերությունը և իր մատակարարները: «Սարքը» թույլատրված շարժական սարք է, ինչպես նկարագրված է Nuance-ի կայքում` <a href="http://www.nuancemobilelife.com">http://www.nuancemobilelife.com</a>, որը կարող է ժամանակ առ ժամանակ թարմացվել Nuance-ի կողմից: Այնուհետև Դուք ընդունում և համաձայն եք, որ Nuance-ը կարող է մատչելի դարձնել Ծրագրաշարի լրացուցիչ ներբեռնումներ, ներառյալ, բայց չսահմանափակվելով, լեզուները, ստեղնաշարերը, բառարանները, և որ Դուք Ծրագրաշարի այդպիսի լրացուցիչ ներբեռնումները կարող եք օգտագործել միայն սույնով տրամադրված Ծրագրաշարի հետ, և որ Ձեր կողմից Ծրագրաշարի այդպիսի լրացուցիչ ներբեռնումների օգտագործումը կարգավորվում է սույն Համաձայնագրի դրույթներով և պայմաններով: Դուք պատասխանատու եք ձեր գործողությունների արդյունքում առաջացած ցանկացած վճարների համար, որոնք գանձվում են երրորդ անձի կողմից (օրինակ՝ Google-ի, Amazon-ի, Apple-ի), և որոնք կարող են ժամանակ առ ժամանակ փոխվել՝ կապված Ձեր ներբեռնման և Ծրագրաշարի ու Ծառայության օգտագործման հետ: Nuance-ը չունի Ձեր կողմից Ծրագրաշարի կամ Ծառայության օգտագործման համար այդպիսի երրորդ անձին կատարված որևէ վճարում փոխհատուցելու պարտավորությունը, ինչպես սահմանված է սույն Համաձայնագրում: Այնուհետև Դուք ընդունում և համաձայն եք, որ Ծրագրաշարը և Ծառայությունը կօգտվեն Ձեր անլար ցանցից՝ տվյալներ ուղարկելու և ստանալու համար, և որ Ձեր շարժական կապի օպերատորը և այլ երրորդ անձինք կարող են Ձեզ հաշիվ ներկայացնել Ծրագրաշարի և Ծառայության եթերային ժամանակի, տվյալների և (կամ) օգտագործման վճարների համար:</p>
    <p>2. <u>ԼԻՑԵՆԶԱՌՈՒԻ ՊԱՐՏԱԿԱՆՈՒԹՅՈՒՆՆԵՐԸ</u>:</p>
    <p>2.1. <u>ՍԱՀՄԱՆԱՓԱԿՈՒՄՆԵՐ</u>: Դուք չեք կարող (բացառությամբ, եթե թույլատրված է օրենքով). (ա) որևէ ավտոմատացված կամ ձայնագրված հարցում ուղարկել Ծրագրաշարի կամ Ծառայության վերաբերյալ, եթե այլ բան գրավոր հաստատված չէ Nuance-ի կողմից. (բ) Ծրագրաշարից և Ծառայությունից օգտվել Ձեր սեփական կարիքներից բացի այլ նպատակով. (գ) մուտք գործել Ծառայություն Ծրագրաշարից բացի այլ ծրագրակազմով կամ այլ միջոցներով. (դ) պատճենել, վերարտադրել, տարածել կամ այլ կերպ կրկնօրինակել Ծրագրաշարը ամբողջությամբ կամ մասամբ. (ե) վաճառել, վարձույթով տրամադրել, լիցենզավորել, ենթալիցենզավորել, տարածել, հանձնել, փոխանցել կամ այլ կերպ տրամադրել Ծրագրաշարի կամ Ծառայության որևէ իրավունք ամբողջությամբ կամ մասամբ. (զ) վերափոխել, փոխադրել, թարգմանել կամ ստեղծել Ծրագրաշարի կամ Ծառայության ածանցյալ աշխատանքներ. (է) ապակազմարկել, ապասարել, կատարել հակադարձ նախագծում կամ այլապես փորձել որևէ կերպ արտածել, վերակառուցել, նույնականացնել կամ բացահայտել Ծրագրաշարի կամ Ծառայության որևէ սկզբնական կոդ, հիմնական գաղափարներ կամ ալգորիթմներ. (ը) Ծրագրաշարից հեռացնել ծանուցումները սեփականության իրավունքների մասին, պիտակները կամ նշանները, կամ (թ) Ծրագրաշարը կամ Ծառայությունը օգտագործել երրորդ անձանց տրամադրած ապրանքերի կամ ծառայությունների հետ համեմատություն կամ համեմատական վերլուծություն կատարելու նպատակներով:</p>
    <p>3. <u>ՍԵՓԱԿԱՆՈՒԹՅԱՆ ԻՐԱՎՈՒՆՔՆԵՐ</u>:</p>
    <p>3.1. <u>ԾՐԱԳՐԱՇԱՐԸ ԵՎ ԾԱՌԱՅՈՒԹՅՈՒՆԸ</u>: Nuance-ին և իր լիցենզատուներին են պատկանում Ծրագրաշարի և Ծառայության սեփականության ամբողջ իրավունքը, իրավական տիտղոսը և շահը, ներառյալ, բայց չսահմանափակվելով, արտոնագրման, հեղինակային իրավունքի, առևտրային գաղտնիքի, ապրանքանիշի և դրանց հետ կապված այլ մտավոր սեփականության բոլոր իրավունքները, և սույն իրավունքների տիտղոսը կշարունակի պատկանել միմիայն Nuance-ին և (կամ) իր լիցենզատուներին: Ծրագրաշարի կամ Ծառայության չարտոնված պատճենումը կամ վերոնշյալ սահմանափակումներին չենթարկվելը կհանգեցնեն սույն Համաձայնագրի և սույնով տրամադրված բոլոր լիցենզիաների ինքնաբերաբար դադարեցմանը, ինչպես նաև Nuance-ի համար մատչելի կդարձնեն դրանց խախտման համար առկա իրավական պաշտպանության բոլոր օրինական և արդարացի միջոցները:</p>
    <p>3.2. <u>ԵՐՐՈՐԴ ԿՈՂՄԻ ԾՐԱԳՐԱՇԱՐ</u>: Ծրագրաշարը կարող է պարունակել երրորդ կողմի ծրագրաշար, որը պահանջում է ծանուցումներ և (կամ) լրացուցիչ կանոններ ու պայմաններ: Երրորդ կողմի ծրագրաշարերին վերաբերող այդպիսի պարտադիր ծանուցումները և (կամ) լրացուցիչ դրույթներն ու պայմանները գտնվում են <a href="http://swype.com/attributions">http://swype.com/attributions</a> հասցեում և կազմում են սույն Համաձայնագրի մի մասը և հղման միջոցով ներառված են Համաձայնագրում: Ընդունելով սույն Համաձայնագիրը` Դուք նաև ընդունում եք դրանցով սահմանված լրացուցիչ կանոնները և պայմանները, եթե այդպիսիք կան:</p>
    <p>3.3. <u>ԽՈՍՔԻ ՏՎՅԱԼՆԵՐ ԵՎ ԼԻՑԵՆԶԱՎՈՐՄԱՆ ՏՎՅԱԼՆԵՐ</u>:</p>
    <p>(ա) <u>ԽՈՍՔԻ ՏՎՅԱԼՆԵՐ</u>: Որպես Ծառայության մի մաս՝ Nuance-ը հավաքում և օգտագործում է Խոսքի տվյալներ, ինչպես այն սահմանված է ստորև, որպեսզի համապատասխանեցնի, կատարելագործի և բարելավի խոսքի ճանաչումն ու Ծառայության այլ բաղադրիչներ և Nuance-ի այլ ծառայություններ ու արտադրանքներ: Սույն Համաձայնագրի դրույթներն ու պայմաններն ընդունելով` Դուք ընդունում, հաստատում և համաձայնում եք, որ Nuance-ը կարող է հավաքել Խոսքի տվյալներ` որպես Ծառայության մի մաս, և որ այդ տվյալները պետք է օգտագործվեն միայն Nuance-ի կամ Nuance-ի ուղղորդմամբ գործող երրորդ անձանց կողմից` գաղտնիության համաձայնագրերով սահմանված կարգով՝ խոսքի ճանաչումն ու Ծառայության այլ բաղադրիչներ և Nuance-ի այլ ծառայություններ ու արտադրանքներ համապատասխանեցնելու, կատարելագործելու և բարելավելու համար: Nuance-ը չի կարող ցանկացած Խոսքի տվյալներում առկա տեղեկատվական տարրերն օգտագործել որևէ այլ նպատակով, քան սահմանված է վերևում: &quot;Խոսքի տվյալները&quot; նշանակում է ձայնային ֆայլեր, դրանց գրառումները և գրանցման ֆայլերը, որոնք տրամադրել եք սույն Համաձայնագրի հիման վրա կամ ստեղծել եք Ծառայությունից օգտվելու կապակցությամբ: Ձեր տրամադրած ցանկացած և բոլոր Խոսքի տվյալները կպահպանվեն գաղտնի և Nuance-ի կողմից կհրապարակվեն, եթե դա պահանջվի, որպեսզի բավարարվեն իրավական կամ նորմատիվային պահանջները, օրինակ՝ դատարանի կարգադրությամբ կամ կառավարական մարմնի պահանջով, եթե դա պարտադիր է կամ թույլատրված է օրենքով, կամ Nuance-ի վաճառքի, այլ կազմակերպության հետ միաձուլման կամ դրա ձեռքբերման պարագայում:</p>
    <p>(բ) <u>ԼԻՑԵՆԶԱՎՈՐՄԱՆ ՏՎՅԱԼՆԵՐ</u>: Որպես Ծրագրաշարի և Ծառայության մի մաս՝ Nuance-ը և իր մատակարարները նաև հավաքում և օգտագործում են Լիցենզավորման տվյալներ, ինչպես սահմանված է ստորև: Դուք ընդունում, հաստատում և համաձայնում եք, որ Nuance-ը կարող է Ծրագրաշարի և Ծառայության տրամադրման շրջանակներում հավաքել Լիցենզավորման տվյալներ: Լիցենզավորման տվյալներն օգտագործվում են Nuance-ին կամ Nuance-ի ուղղորդմամբ գործող երրորդ անձանց օգնելու համար՝ գաղտնիության համաձայնագրերին համապատասխան իր արտադրանքներն ու ծառայությունները զարգացնելու, կառուցելու և կատարելագործելու նպատակով: Լիցենզավորման տվյալները համարվում են ոչ անձնական տեղեկություններ, քանի որ Լիցենզավորման տվյալներն առկա են այն ձևով, որ չեն թույլատրում ուղղակի զուգորդում որևէ կոնկրետ անհատի հետ: &quot;Լիցենզավորման տվյալներ&quot; նշանակում է տեղեկատվություն Ծրագրաշարի և Ձեր սարքի վերաբերյալ, օրինակ` սարքի ապրանքանիշը, մոդելի համարը, ցուցասարքը, սարքի ID-ն, IP հասցեն և նմանատիպ տվյալներ:</p>
    <p>(գ) Դուք հասկանում եք, որ, Ծրագրաշարից և Ծառայությունից օգտվելով, համաձայնում եք սույնով նախատեսված Խոսքի տվյալների և Լիցենզավորման տվյալների հավաքմանն ու օգտագործմանը, ներառյալ Nuance-ի և երրորդ կողմ հանդիսացող գործընկերների կողմից դրանց փոխանցումը Միացյալ Նահանգներ և (կամ) այլ երկրներ պահեստավորման, մշակման և օգտագործման համար:</p>
    <p>(դ) Խոսքի տվյալները և Լիցենզավորման տվյալները ենթարկվում են Nuance-ի գործող գաղտնիության քաղաքականությանը: Լրացուցիչ տեղեկատվության համար` տես Nuance-ի գաղտնիության քաղաքականությունը, հետևյալ կայքում`<a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ԱՋԱԿՑՈՒՄ</u>: Ծրագրաշարի և Ծառայության գնահատման ու փորձարկման գործընթացը հեշտացնելու համար Լիցենզառուն կարող է ծանոթանալ Nuance հաճախ տրվող հարցերին՝ այցելելով <a href="http://www.nuancemobilelife.com">http://www.nuancemobilelife.com</a>: Լրացուցիչ աջակցություն ստանալու համար Լիցենզառուն կարող է աջակցություն խնդրել վերը հիշատակված կայքից և, Nuance-ի անձնակազմի հասանելիության պարագայում, Nuance-ը կարող է Լիցենզառուին ողջամիտ աջակցություն տրամադրել ֆաքսով, էլեկտրոնային փոստով կամ այլ միջոցներով՝ կապված Ծրագրաշարի և Ծառայության թերությունների և (կամ) գործառույթների ու գործառական հնարավորությունների պարզաբանման հետ: Nuance-ի Աջակցման խումբը Ձեր հարցերին կպատասխանի 48 աշխատանքային ժամվա ընթացքում (բացի շաբաթավերջի հանգստյան օրերից և պաշտոնական ոչ աշխատանքային օրերից կամ ընկերության տոներից):</p>
    <p>5. <u>ԵՐԱՇԽԻՔՆԵՐԻՑ ՀՐԱԺԱՐՈՒՄ</u>: ԴՈՒՔ ԸՆԴՈՒՆՈՒՄ ԵՎ ՀԱՄԱՁԱՅՆՈՒՄ ԵՔ, ՈՐ NUANCE-Ը ԵՎ ԻՐ ԼԻՑԵՆԶԱՏՈՒՆԵՐՆ ՈՒ ՄԱՏԱԿԱՐԱՐՆԵՐԸ ՁԵԶ ԵՆ ՏՐԱՄԱԴՐՈՒՄ ԾՐԱԳՐԱՇԱՐԸ ԵՎ ԾԱՌԱՅՈՒԹՅՈՒՆԸ ԲԱՑԱՌԱՊԵՍ ԾՐԱԳՐԱՇԱՐԻ ԵՎ ԾԱՌԱՅՈՒԹՅԱՆ ՕԳՏԱԳՈՐԾՈՒՄԸ ԹՈՒՅԼԱՏՐԵԼՈՒ ՆՊԱՏԱԿՈՎ: ՀԵՏԵՎԱԲԱՐ, ԴՈՒՔ ՀԱՄԱՁԱՅՆՈՒՄ ԵՔ ՁԵՌՔ ԱՌՆԵԼ ԲՈԼՈՐ ՆԱԽԱԶԳՈՒՇԱԿԱՆ ԵՎ ԱՊԱՀՈՎՄԱՆ ՄԻՋՈՑՆԵՐԸ, ՈՐՈՆՔ ԱՆՀՐԱԺԵՇՏ ԵՆ` ԿՈՐՍՏԻՑ ԵՎ ՎՆԱՍՎԱԾՔԻՑ ՁԵՐ ՏՎՅԱԼՆԵՐԸ ԵՎ ՀԱՄԱԿԱՐԳԵՐԸ ՊԱՇՏՊԱՆԵԼՈՒ ՀԱՄԱՐ: NUANCE-Ը, ԻՐ ԼԻՑԵՆԶԱՏՈՒՆԵՐՆ ՈՒ ՄԱՏԱԿԱՐԱՐՆԵՐԸ ԾՐԱԳՐԱՇԱՐՆ ՈՒ ԾԱՌԱՅՈՒԹՅՈՒՆԸ ՏՐԱՄԱԴՐՈՒՄ ԵՆ &quot;ԻՆՉՊԵՍ ՈՐ ԱՅՆ ԿԱ&quot;` ԲՈԼՈՐ ԹԵՐՈՒԹՅՈՒՆՆԵՐՈՎ ԵՎ ԱՌԱՆՑ ՈՐԵՎԷ ՏԵՍԱԿԻ ԵՐԱՇԽԻՔԻ: ԿԻՐԱՌԵԼԻ ՕՐԵՆՍԴՐՈՒԹՅԱՄԲ ԹՈՒՅԼԱՏՐՎԱԾ ԱՌԱՎԵԼԱԳՈՒՅՆ ՍԱՀՄԱՆՆԵՐՈՒՄ NUANCE-Ը, ԻՐ ԼԻՑԵՆԶԱՏՈՒՆԵՐՆ ՈՒ ՄԱՏԱԿԱՐԱՐՆԵՐԸ ՀԱՏԿԱՊԵՍ ՀՐԱԺԱՐՎՈՒՄ ԵՆ ՑԱՆԿԱՑԱԾ ԲԱՑԱՀԱՅՏ ԿԱՄ ԵՆԹԱԴՐՎՈՂ ԵՐԱՇԽԻՔՆԵՐԻՑ, ՆԵՐԱՌՅԱԼ ՎԱՃԱՌՔԻ ՊԻՏԱՆԵԼԻՈՒԹՅԱՆ, ԿՈՆԿՐԵՏ ՆՊԱՏԱԿԻ ՀԱՄԱՐ ՊԻՏԱՆԻՈՒԹՅԱՆ ԿԱՄ ԻՐԱՎՈՒՆՔՆԵՐԻ ՉԽԱԽՏՄԱՆ ԵՐԱՇԽԻՔՆԵՐԸ:</p>
    <p>6. <u>ՊԱՏԱՍԽԱՆԱՏՎՈՒԹՅԱՆ ՍԱՀՄԱՆԱՓԱԿՈՒՄ</u>: ԿԻՐԱՌԵԼԻ ՕՐԵՆՍԴՐՈՒԹՅԱՄԲ ԹՈՒՅԼԱՏՐՎԱԾ ԱՌԱՎԵԼԱԳՈՒՅՆ ՍԱՀՄԱՆՆԵՐՈՒՄ NUANCE-Ը, ԻՐ ՊԱՇՏՈՆՅԱՆԵՐԸ, ՏՆՕՐԵՆՆԵՐԸ ԵՎ ԱՇԽԱՏԱԿԻՑՆԵՐԸ, ԻՐ ՄԱՏԱԿԱՐԱՐՆԵՐԸ ԿԱՄ ԼԻՑԵՆԶԱՏՈՒՆԵՐԸ ՈՉ ՄԻ ԴԵՊՔՈՒՄ ՊԱՏԱՍԽԱՆԱՏՎՈՒԹՅՈՒՆ ՉԵՆ ԿՐՈՒՄ ՈՐԵՎԷ ՈՒՂՂԱԿԻ, ԱՆՈՒՂՂԱԿԻ, ՀԱՏՈՒԿ, ՊԱՏԱՀԱԿԱՆ, ԿՈՂՄՆԱԿԻ ԿԱՄ ՏՈՒԳԱՆՔԱՅԻՆ ՎՆԱՍՆԵՐԻ ՀԱՄԱՐ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿԵԼՈՎ, ՇԱՀՈՒՅԹՆԵՐԻ ԿՈՐՍՏԻ, ՏՎՅԱԼՆԵՐԻ ԿՈՐՍՏԻ, ՕԳՏԱԳՈՐԾՄԱՆ ԿՈՐՍՏԻ, ՁԵՌՆԱՐԿԱՏԻՐԱԿԱՆ ԳՈՐԾՈՒՆԵՈՒԹՅԱՆ ԸՆԴՀԱՏՄԱՆ ԿԱՄ ԾՐԱԳՐԱՇԱՐԻ ԿԱՄ ԾԱՌԱՅՈՒԹՅԱՆ ՕԳՏԱԳՈՐԾՈՒՄԻՑ ԱՌԱՋԱՑԱԾ ԾԱԽՍԵՐԻ ՀԱՏՈՒՑՄԱՆ ՎՆԱՍՆԵՐ, ԻՆՉՊԵՍ ԷԼ ՈՐ ԴՐԱՆՔ ՊԱՏՃԱՌՎԱԾ ԼԻՆԵՆ` ՀԱՄԱՁԱՅՆ ՑԱՆԿԱՑԱԾ ՊԱՏԱՍԽԱՆԱՏՎՈՒԹՅԱՆ ՏԵՍՈՒԹՅԱՆ, ԱՆԿԱԽ ԱՅՆ ՀԱՆԳԱՄԱՆՔԻՑ, ԹԵ ՆՄԱՆ ՎՆԱՍՆԵՐԻ ՀՆԱՐԱՎՈՐՈՒԹՅԱՆ ՄԱՍԻՆ ՆԱԽՕՐՈՔ ՏԵՂԵԿԱՑՎԵԼ ԿԱՄ ԾԱՆՈՒՑՎԵԼ Է, ԹԵ ՈՉ:</p>
    <p>7. <u>ԺԱՄԿԵՏԸ ԵՎ ԴԱԴԱՐԵՑՈՒՄԸ</u>: Սույն Համաձայնագիրը ուժի մեջ է մտնում Ձեր կողմից դրա կանոնների ու պայմանների ընդունման պահից, և ժամկետը լրանում է դադարեցումից հետո: Nuance-ը կարող է ցանկացած ժամանակ իր հայեցողությամբ դադարեցնել սույն Համաձայնագիրը և (կամ) սույնով տրամադրված լիցենզիաները որևէ պատճառով կամ առանց պատճառի՝ Ձեզ ծանուցելով այն մասին, որ Ծառայության ժամկետն ավարտվել է կամ դադարեցվել է: Սույն Համաձայնագիրը ինքնաբերաբար դադարեցվում է Ձեր կողմից դրա որևէ կանոնների ու պայմանների խախտման ժամանակ: Դադարեցումից հետո Դուք պարտավոր եք անմիջապես դադարեցնել Ծրագրաշարի օգտագործումը և վերացնել դրա բոլոր օրինակները:</p>
    <p>8. <u>ԱՐՏԱՀԱՆՄԱՆ ՆՈՐՄԵՐԻ ՀԱՄԱՊԱՏԱՍԽԱՆՈՒԹՅՈՒՆ</u>: Դուք ներկայացնում եք և երաշխավորում, որ՝ (i) չեք գտնվում այնպիսի երկրում, որի նկատմամբ կիրառվում է ԱՄՆ Կառավարության սահմանած առևտրական արգելանք, կամ որը ԱՄՆ Կառավարության կողմից հայտարարվել է որպես &quot;ահաբեկչությանը սատարող&quot; երկիր. (ii) Դուք ընդգրկված չեք ԱՄՆ Կառավարության` արգելված կամ տեղաշարժի սահմանափակում ունեցող անձանց ցանկում:</p>
    <p>9. <u>ԱՊՐԱՆՔԱՆԻՇԵՐ</u>: Երրորդ կողմի ապրանքանիշերը, առևտրային անվանումները, արտադրանքների անվանումները և պատկերանշանները (&quot;Ապրանքանիշեր&quot;), որոնք պարունակվում են Ծրագրաշարում կամ Ծառայությունում կամ օգտագործվել են դրանց կողմից, հանդիսանում են դրանց համապատասխան սեփականատերերի ապրանքանիշերը կամ գրանցված ապրանքանիշերը, և այդ Ապրանքանիշերի օգտագործումը իրագործվում է` ի օգուտ ապրանքանիշի սեփականատիրոջ: Այդ Ապրանքանիշերի օգտագործման նպատակն է ցույց տալ փոխգործելիությունը և այն չի նշանակում. (i) Nuance-ի կողմից տվյալ ընկերության հետ միավորում կամ (ii) Nuance-ի և իր արտադրանքների կամ ծառայությունների հաստատում կամ համաձայնում տվյալ ընկերության կողմից:</p>
    <p>10. <u>ԿԻՐԱՌԵԼԻ ՕՐԵՆՍԴՐՈՒԹՅՈՒՆ</u>: Սույն համաձայնագրի գործողությունը կարգավորվում է Ամերիկայի Միացյալ Նահանգների Մասաչուսեթս նահանգի օրենսդրությամբ՝ առանց հաշվի առնելու իրավական նորմերի բախման սկզբունքները, և սույնով Դուք նշված նահանգի դաշնային և նահանգային դատարանների բացառիկ իրավազորությանն եք հանձնում այս Համաձայնագրից բխող ցանկացած վեճի հետ կապված գործը: Սույն Համաձայնագիրը չի կառավարվում Միացյալ Նահանգների Ապրանքների միջազգային առքուվաճառքի պայմանագրերի մասին կոնվենցիայի կողմից, որի կիրառումը սույնով հստակորեն բացառվում է:</p>
    <p>11. <u>ՓՈՓՈԽՈՒԹՅԱՆ ԵՆԹԱԿԱ ՊԱՅՄԱՆՆԵՐ</u>: Դուք ընդունում և համաձայնում եք, որ Nuance-ը կարող է ժամանակ առ ժամանակ փոխել սույն Համաձայնագրի դրույթներն ու պայմանները` ողջամիտ ծանուցում ուղարկելով ստորագրման պահին Ձեր տրամադրած հասցեով, ներառյալ էլեկտրոնային փոստի հասցեն: Եթե համաձայն չեք սույն Համաձայնագրում կատարված փոփոխություններին, ապա Ձեր միակ միջոցը Ծրագրաշարի և Ծառայության օգտագործումը դադարեցնելն է: Ձեր կողմից Ծրագրաշարի կամ Ծառայության որևէ մասի շարունակական օգտագործումն այն բանից հետո, երբ Nuance-ը Ձեր վերանայմանը տրամադրի ողջամիտ ծանուցում այդպիսի փոփոխության մասին, կհամարվի այդ փոփոխության ընդունում Ձեր կողմից:</p>
    <p>12. <u>ԸՆԴՀԱՆՈՒՐ ԻՐԱՎԱԿԱՆ ՊԱՅՄԱՆՆԵՐ</u>: Դուք չեք կարող հանձնել կամ այլ կերպ փոխանցել սույն Համաձայնագրով նախատեսված որևէ իրավունք կամ պարտականություն` առանց Nuance-ի նախնական գրավոր համաձայնության: Սույն Համաձայնագիրը Nuance-ի և Ձեր միջև ամբողջական համաձայնագիրն է և փոխարինում է Ծրագրաշարի առնչությամբ կատարված որևէ այլ հաղորդակցության կամ հայտարարության: Եթե սույն Համաձայնագրի որևէ դրույթ ճանաչվի անվավեր կամ ոչ կիրառելի, ապա այդ դրույթը կվերափոխվի միայն այն չափով, որն անհրաժեշտ է վավերականությունը և կիրառելիությունը վերականգնելու համար, իսկ սույն Համաձայնագրի մնացած դրույթները կշարունակեն մնալ լիակատար ուժի մեջ և վավեր: Nuance-ի կողմից սույն Համաձայնագրի որևէ իրավունք կամ դրույթ չկատարելը կամ չգործադրելը չի հանդիսանում այդ իրավունքից կամ դրույթից հրաժարում: Սույն Համաձայնագրի 2-րդ, 3-րդ, 5-րդ, 6-րդ, 7-րդ, 9-րդ, 10-րդ և 12-րդ հատվածները կշարունակեն գործել սույն Համաձայնագրի ժամկետը լրանալուց կամ դադարեցվելուց հետո:</p>
 </body>
</html>
