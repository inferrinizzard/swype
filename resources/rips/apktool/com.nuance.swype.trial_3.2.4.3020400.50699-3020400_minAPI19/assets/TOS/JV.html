<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>KATEMTUAN LAYANAN SWYPE CONNECT</b></p>
    <p><b>IKI KASEPAKATAN HUKUM ANTARANE PANJENENGAN (&quot;PANJENENGAN&quot; UTAWA &quot;SING NAMPA LISENSI&quot;) LAN NUANCE COMMUNICATIONS, INC KANGGO NUANCE DHEWE LAN/UTAWA KANGGO JENENGE AFILIASINE NUANCE COMMUNICATIONS IRELAND LIMITED (&quot;NUANCE&quot;). MANGGA DIWACA KATEMTUAN ING NGISOR IKI KANTHI PERMATI.</b></p>
    <p><b>PANJENENGAN KUDU NYETUJONI KATEMTUAN LAYANAN SWYPE CONNECT (&quot;KASEPAKATAN&quot;) SUPAYA BISA NGGUNAKAKE LAYANAN SWYPE CONNECT (&quot;SWYPE CONNECT&quot;), KALEBU NANGING ORA WINATES NGUNDHUH, NGINSTAL, LAN NGGUNAKAKE PERANGKAT LUNAK APA WAE SAKA SWYPE CONNECT. KANTHI NGEKLIK TOMBOL &quot;TAMPA&quot;, PANJENENGAN SETUJU KAIKET DENING KATEMTUAN ING KASEPAKATAN IKI. PANJENENGAN BISA UGA ORA NGGUNAKAKE SWYPE CONNECT UTAWA NGUNDHUH, NGINSTAL UTAWA NGGUNAKAKE PERANGKAT LUNAK APA WAE SAKA SWYPE CONNECT KAJABA WIS NAMPA KATEMTUAN LAYANAN IKI.</b></p>
    <p>Swype Connect iku layanan kang dicawisake kanggo makili Nuance supaya Nuance bisa nyawisake layanan tartamtu marang Panjenengan saka piranti kang wis diinstal nganggo Swype Platform. Ngelingi idin Panjenengan menehi Nuance Data Lisensi lan Data Panggunaan, kaya kang dijlentrehake ing ngisor iki, nalika nggunakake Swype Connect, Nuance bakal nyedhiyakake anyarake, paningkatan, basa tambahan, utawa add-ons (&quot;Perangkat Lunak&quot;) menyang perangkat lunak Swype Platform kang diinstal ing piranti Panjenengan. Syarat lan katemtuan umum ing ngisor iki ngatur panggunaan Swype Connect lan ngidini Panjenengan kanggo ngundhuh, nginstal, lan nggunakake Perangkat Lunak, kaya kang dijlentrehake ing ngisor iki, lan dokumentasi apa wae kang ngiringi, kaya kang dicawisake dening Nuance nganggo Swype Connect.</p>
    <p>1. <u>MENEHI LISENSI</u>. Nuance Lan para pamasoke menehi Panjenengan lisensi winates kang bisa dijabel, non-sublisensi, non-transfer, non-eksklusif, lan mung ing format kode objek, kanggo nginstal lan nggunakake Perangkat Lunak ing piranti siji kang mligi kanggo panggunaan pribadi Panjenengan. Panjenengan bisa ngnstal lan nggunakake Perangkat Lunak mung yen Panjenengan duwe versi Swype Platform mawa lisensi sahih kang wis dianyarake, utawa ditingkatake. Panjenengan bisa nginstal lan nggunakake basa tambahan utawa ngaktifake add-on liwat Swype Connect mligi nganggo perangkat lunak Swype Platform.</p>
    <p>2. <u>WATESAN</u>. Panjenengan ora entuk (kajaba yen diidinake dening hukum): (a) nggunakake Perangkat Lunak kajaba mung kanggo panggunaan pribadi; (b) nyalin, reproduksi, nyebarake, utawa cara duplikasi liyane, Perangkat Lunak, sakabehe utawa sak perangan; (c) adol, nyewakake, menehi lisensi, menehi sublisensi, nyebarake, menehake, ngalihake, utawa yen ora mengkono aweh hak apa wae ing Perangkat Lunak, sakabehe utawa saperangan; (d) modifikasi, ngowahi, njarwa, utawa gawe kreasi tiruan Perangkat Lunak; (e) nguwali, nguculi rakitan, ngowahi rekayasa, utawa yen ora mengkono upaya nglacak, rekonstruksi, identifikasi utawa nemokake kode sumber apa wae, gagasan kang ndhasari, utawa alogoritma, Perangkat Lunak nganggo cara apa wae; (f) ngilangi katrangan hak milik apa wae, label, utawa tandha saka Perangkat Lunak, utawa (g) nggunakake Perangkat Lunak kanthi tujuan mbandingake utawa gawe tolok ukur nglawan produk kang disedhiyakake dening pihak katelu.</p>
    <p>3. <u>HAK MILIK</u>.</p>
    <p>3.1. <u>PERANGKAT LUNAK</u>. Nuance lan para lisensore nduweni kabeh hak, wewenang, lan kepentingan ing Perangkat Lunak kalebu, nanging ora winates, kabeh paten, hak cipta, rahasia dagang, merek dagang, lan hak milik intelektual liyane kang gegayutan, lan kabeh wewenang kanggone hak kasebut tetep dadi duweke Nuance lan/utawa para lisensore. Upaya nyalin Perangkat Lunak kang tanpa otorisasi utawa kagagalan nuruti kabeh larangan kasebut ing ndhuwur, bakal nyebabake Kasepakatan iki lan kabeh lisensi kang ngiringi dilereni kanthi otomatis, lan menehi Nuance sarta para afiliasine kabeh panggantian sakcara hukum lan pantes tumrape palanggaran kasebut.</p>
    <p>3.2. <u>PERANGKAT LUNAK PIHAK KATELU</u>. Perangkat Lunak bisa uga amot perangkat lunak pihak katelu kang mbutuhake pratelan lan/utawa syarat lan katemtuan tambahan. Pratelan perangkat lunak pihak katelu lan/utawa syarat lan katemtuan tambahan kasebut kapacak ing <a href="http://swype.com/attributions">swype.com/attributions</a> lan minangka perangan lan kagabung dadi siji karo Kasepakatan iki. Kanthi nampa Kasepakatan iki, Panjenengan uga nampa syarat lan katemtuan tambahan, yen ana, kang kaandharake ing kene.</p>
    <p>3.3. <u>DATA LISENSI LAN DATA PANGGUNAAN</u>.</p>
    <p>(a) <u>DATA LISENSI</u>. Minangka perangan saka panggunaan Perangkat Lunak, Nuance lan para afiliasine ngumpulke lan nggunakake Data Lisensi, kaya kang dijlentrehake ing ngisor iki, kanggo validasi lisensi panjenengan ing Perangkat Lunak, sarta kanggo ngembangke, mbangun, lan ngapiki produk lan layanan. Kanthi nampa syarat lan katemtuan Kasepakatan iki, panjenengan mangerteni, ngidini, lan nyetujoni yen Nuance bakal ngumpulke Data Lisensi minangka perangan panggunaan Perangkat Lunak, lan yen Data Lisensi kasebut mung bakal digunakake dening Nuance utawa pihak katelu kang tumindak miturut pangarahane Nuance, kaya kang kasebut ing kasepakatan karahasian, kanggo validasi lisensi panjenengan ing Perangkat Lunak, sarta kanggo ngembangke, mbangun, lan ngapiki Swype Connect, Perangkat Lunak, lan produk sarta layanan liyane. &quot;Data Lisensi&quot; yaiku katrangan babagan Perangkat lan piranti panjenengan, contone: merek piranti, nomer model, tampilan, ID piranti, alamat IP, lan data liya kang memper.</p>
    <p>(b) <u>DATA PANGGUNAAN</u>. Kajaba saka iku, minangka perangan saka panggunaan Perangkat Lunak, Nuance lan para afiliasine ngumpulke lan nggunakake Data Panggunaan kaya kang dijlentrehake ing ngisor iki, kanggo ngembangke, mbangun, lan ngapiki produk lan layanan. Panjenengan ngidini Nuance lan para afiliasine kanggo ngumpulke Data Panggunaan kanthi ngaktifake Perangkat Lunak. Panjenengan bisa milih sak wayah-wayah kanggo nglarang Nuance ngumpulke Data Panggunaan, liwat setelan Perangkat Lunak, lan amarga iku Nuance bakal ngendhegake ngumpulke Data Panggunaan saka panjenengan. Kanthi nampa syarat lan katemtuan Kasepakatan iki, panjenengan mangerteni, ngidini, lan nyetujoni yen Nuance lan para afiliasine bakal ngumpulke Data Panggunaan minangka perangan panggunaan Perangkat Lunak, lan yen Data Panggunaan kasebut mung bakal digunakake dening Nuance utawa pihak katelu kang tumindak miturut pangarahane Nuance, kaya kang kasebut ing kasepakatan karahasian, kanggo ngembangke, mbangun, lan ngapiki Swype Connect, Perangkat Lunak, lan produk sarta layanan liyane. Nuance ora bakal nggunakake elemen katrangan ing Data Panggunaan kanggo tujuan apa wae kajaba kang diandharake ing ndhuwur. Data Panggunaan kaanggep katrangan non-pribadi, amarga data iku ing format kang ora ngidini gegandhengan langsung karo individu tartamtu. &quot;Data Panggunaan&quot; yaiku katrangan babagan Perangkat Lunak lan cara nggunakake Perangkat Lunak. Contone: panggantian setelan, dununge piranti, pilihan basa, jalur lacak karakter, jumlah total karakter kang ditutul utawa kang diusap, kacepetan entri teks, lan data liya kang memper.</p>
    <p>(c) Panjenengan mangerteni yen kanthi nampa Kasepakatan iki, panjenengan ngidini pangumpulan lan panggunaan kaya kang diandharake ing kene babagan Data Lisensi lan Data Panggunaan, kalebu ngalihake loro-lorone menyang Amerika Serikat lan/utawa negara liyane kanggo disimpen, diproses, lan digunakake dening Nuance, para afiliasine lan mitra pihak katelu kang diotorisasi.</p>
    <p>(d) Sakabehe Data Lisensi lan Data Panggunaan kang panjenengan cawisake bakal tetep dadi rahasia lan ora dibukak dening Nuance, yen dijaluk mengkono, supaya sarujuk karo syarat hukum lan wewaton, kayata miturut prentah pangadilan utawa lembaga pamarentah yen dijaluk utawa diotorisasi dening hukum, utawa yen diadol, merger utawa akuisisi menyang entitas/badan hukum liyane dening Nuance. Data Lisensi lan Data Panggunaan tundhuk marang kabijakan privasi kang diterapake Nuance. Kanggo katrangan sabanjure, mangga pirsani kabijakan Nuance ing: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>PANAFIAN JAMINAN</u>. PANJENENGAN MANGERTENI LAN NYETUJONI YEN NUANCE LAN PARA AFILIASINE NYAWISAKE SWYPE CONNECT LAN PERANGKAT LUNAK MINANGKA &quot;APA ANANE&quot;, KANTHI KABEH KAKURANGAN, SARTA TANPA JAMINAN APA WAE. AMARGA SAKA IKU, PANJENENGAN SETUJU LEKSANAKAKE SAKABEHE TUMINDAK PANCEGAHAN LAN JAGA-JAGA KANG DIPERLOKAKE KANGGO NGLINDHUNGI DATA LAN SISTEM SUPAYA ORA ILANG UTAWA RUSAK. NGANTI TARAF MAKSIMUM KANG DIIDINAKE DENING HUKUM KANG DITERAPKAKE, NUANCE LAN PARA AFILIASINE NEGESAKE PANAFIAN TUMRAP JAMINAN APA WAE KANG DIPRATELAKAKE UTAWA DISEMOKAKE, KALEBU NANGING ORA WINATES JAMINAN MERKANTIBILITAS APA WAE, KACOCOKAN KANGGO TUJUAN TARTAMTU, UTAWA NON-PALANGGARAN.</p>
    <p>5. <u>WATESAN TANGGUNG JAWAB</u>. NGANTI TARAF MAKSIMUM KANG DIIDINAKE DENING HUKUM KANG DITERAPAKE, ING KAHANAN APA WAE NUANCE, PARA AFILIASINE, PANGARSA, DIREKTUR, LAN PEGAWENE, UTAWA PIHAK LISENSOR, ORA TANGGUNG JAWAB MARANG KARUSAKAN LANGSUNG, ORA LANGSUNG, KHUSUS, INSIDENTIL, KONSEKUENSIAL LAN KARUSAKAN CONTO, KALEBU NANGING ORA WINATES, KARUSAKAN AMARGA ILANGE BEBATHEN, ILANGE DATA, ILANGE PANGGUNAAN, INTERUPSI BISNIS, UTAWA WRAGAD KANGGO NUTUP KARUGIAN, KANG DISEBABAKE PANGGUNAAN SWYPE CONNECT UTAWA PERANGKAT LUNAK, SANAJAN DISEBABAKE, MITURUT TEORI LIABILITAS APA WAE, SANAJAN DILAPURI UTAWA KUDU DINGERTENI SADURUNGE YEN ANA KEMUNGKINAN BAKAL ANA KARUSAKAN KASEBUT.</p>
    <p>6. <u>KATEMTUAN LAN TERMINASI</u>. Kasepakatan iki diwiwiti yen Panjenengan wis nampa syarat lan katemtuan Kasepakatan iki lan mandheg yen dilereni. Kasepakatan bakal mandheg kanthi otomatis yen ana palanggaran tumrap syarat lan katemtuan apa wae dening panjenengan. Yen wis dilereni, panjenengan kudu enggal mandheg nggunakake, lan busak kabeh salinan Perangkat Lunak lan leren nggunakake Swype Connect.</p>
    <p>7. <u>PITUHON EKSPOR</u>. Panjenengan mratelakake lan njamin yen (i) Panjenengan ora manggon ing negara kang tundhuk marang embargo Pamarentah AS, utawa wis ditegesake dening Pamarentah AS minangka negara kang &quot;ndhukung teroris&quot; lan; (ii) Panjenengan ora mlebu ing dhaptar Pamarentah AS minangka pihak kang dilarang utawa diwatesi.</p>
    <p>8. <u>PANGGUNA PUNGKASAN PAMARENTAH AS</u>. Perangkat Lunak iki &quot;item komersial&quot;, kaya istilah kang dijlentrehake ing 48 C.F.R. 2.101, amot &quot;perangkat lunak komputer komersial&quot; lan &quot;dokumentasi perangkat lunak komputer komersial,&quot; kaya istilah kang digunakake ing 48 C.F.R. 12.212. Miturut 48 C.F.R. 12.212 and 48 C.F.R. 227.7202-1 liwat 227.7202-4, kabeh pangguna pungkasan Pamarentah AS nampa Perangkat Lunak iki mung kanggone pihak kang duwe hak kaya kang diandharake ing kene.</p>
    <p>9. <u>MEREK DAGANG</u>. Merek dagang, jeneng produk, lan logo pihak katelu (&quot;Merek Dagang&quot;) kang diamot ing utawa digunakake dening Swype Connect utawa Perangkat Lunak iku merek dagang utawa merek dagang kadhaftar duweke para pihak kang nduweni, lan panggunaan Merek Dagang kasebut wis samesthine dadi kauntungane pihak kang duwe merek dagang kasebut. Panggunaan Merek Dagang kasebut karepe kanggo nuduhake interoperabilitas lan ora netepake: (i) afiliasi dening Nuance karo perusahaan kasebut, utawa (ii) pangesahan utawa pasetujonan perusahaan kasebut dening Nuance sarta produk lan layanan.</p>
    <p>10. <u>HUKUM SING NGATUR</u>.</p>
    <p>Kasepakatan iki arep diatur dening lan ditafsirkan padha karo hukum negara sing dadi lokasi panggon/negara utama panjenengan kaya sing dijelasake ing ngisor iki, tanpa nggatekake pilehan aturan hukum, lan ora klebu Konvensi PBB babagan Kontrak kanggo Pangadolan Barang Internasional. Para pihak tanpa syarat lan ora bisa diwurungake tunduk marang yurisdiksi eksklusif lan lokasi pengadilan sing ditunjukake ing ngisor iki kanggo lokasi panggon/negara utama lan laden proses diterapake.</p>
    <p>Lokasi panggon/negara utama panjenengan - Amerika Serikat, Kanada, Meksiko, Amerika Tengah, lan Amerika Kidul, Taiwan, utawa Korea<br/>
    Hukum Sing Ngatur - Persemakmuran Massachusetts, Amerika Serikat<br/>
    Yurisdiksi Eksklusif lan lokasi pengadilan - Pengadilan federal utawa negara kanggonan Massachusetts ing Massachusetts<br/>
    </p>
    <p>Lokasi panggon/negara utama panjenengan - Australia utawa Selandia Anyar<br/>
    Hukum Sing Ngatur - New South Wales, Australia<br/>
    Yurisdiksi Eksklusif lan lokasi pengadilan - Pengadilan New South Wales Australia ing New South Wales<br/>
    </p>
    <p>Lokasi panggon/negara utama panjenengan - India utawa Singapura<br/>
    Hukum Sing Ngatur - Singapura<br/>
    Yurisdiksi Eksklusif lan lokasi pengadilan - Pengadilan Singapura di Singapura<br/>
    </p>
    <p>Lokasi panggon/negara utama panjenengan - Tiongkok utawa Hong Kong<br/>
    Hukum Sing Ngatur - Daerah Administratif Kusus Hong Kong<br/>
    Yurisdiksi Eksklusif lan lokasi pengadilan - Pengadilan Daerah Administratif Kusus Hong Kong ing Hong Kong<br/>
    </p>
    <p>Lokasi panggon/negara utama panjenengan - European Economic Area (EEA), Eropa, Timur Tengah utawa Afrika, utawa Rusia<br/>
    Hukum Sing Ngatur - Irlandia<br/>
    Yurisdiksi Eksklusif lan lokasi pengadilan - Dublin, Irlandia<br/>
    </p>
    <p>Lokasi panggon/negara utama panjenengan - Kabeh donya<br/>
    Hukum Sing Ngatur - **Persemakmuran Massachusetts, Amerika Serikat, kajaba ora bisa dianakne ing negara panjenengan lan ing kasus iki: menawi ana undang-undang sing kasebut ing dhuwur saged diterapake, mula kesebut arep diterapake (sing paling dhuwur ono daftar sing didhikikna), nggawe wurung hukum sapanggon iki diterapake.<br/>
    Yurisdiksi Eksklusif lan lokasi pengadilan - **Pengadilan federal utawa negara kanggonan Massachusetts ing Massachusetts<br/>
    </p>
    <p>Tanpa ngejaraké apa wae sing mbabagan jero Kasepakatan iki, salah siji pihak bisa nggoleki solusi awal utawa sela ing kaitane karo saben masalah sing timbul miturut Kasepakatan iki ing negara lokasine salah siji pihak.</p>
    <p>11. <u>KATEMTUAN KANG BISA DIGANTI</u>. Panjenengan mangerteni lan nyetujoni yen Nuance bisa ngganti syarat lan katemtuan ing Kasepakatan iki sak wayah-wayah lan menehi katrangan kang dianggep perlu kanggo panjenengan liwat piranti. Yen Panjenengan ora nyetujoni owahan kasebut ing Kasepakatan iki, Panjenengan cukup nglereni akses menyang Swype Connect, kalebu nanging ora winates ngundhuh lan instal Perangkat Lunak apa wae.</p>
    <p>12. <u>KATEMTUAN HUKUM UMUM</u>. Panjenengan ora entuk menehake utawa ngalihake hak utawa kuwajiban apa wae ing Kasepakatan iki tanpa idin tinulis sadurunge saka Nuance. Kasepakatan iki minangka kasepakatan wutuh antarane Nuance lan Panjenengan, lan ngganti komunikasi utawa pariwara liyane kang gegandhengan karo Swype Connect lan Perangkat Lunak. Yen ana wewaton ing Kasepakatan iki kang kaanggep ora sahih utawa ora bisa dipatrapake, wewaton kasebut bakal dibenerake mligi ing babagan kang perlu kanggo ndandani kahanan kang ora sahih utawa ora bisa dipatrapake mau, lan isi liyane ing Kasepakatan iki tetep diterusake kaya kang sak mesthine. Kagagalan Nuance kanggo nerapake utawa ngleksanakake hak utawa wewaton apa wae ing Kasepakatan iki ora ateges palepasan hak tumrap hak utawa wewaton kasebut. Bab 2, 3, 4, 5, 6, 8, 9, 10 lan 12 Kasepakatan iki tetep digunakake sanajan Kasepakatan iki kadaluwarsa utawa dilereni.</p>
 </body>
</html>
