<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT PAKALPOJUMA NOTEIKUMI</b></p>
    <p><b>ŠIS IR JURIDISKI SAISTOŠS LĪGUMS STARP JUMS (&quot;JŪS&quot; JEB &quot;LICENCIĀTS&quot;) UN NUANCE COMMUNICATIONS, INC., KAS RĪKOJAS SAVĀ UN/VAI TĀS FILIĀLES NUANCE COMMUNICATIONS IRELAND LIMITED (&quot;NUANCE&quot;) VĀRDĀ. LŪDZU, RŪPĪGI IEPAZĪSTIETIES AR TĀLĀK IZKLĀSTĪTAJIEM NOTEIKUMIEM.</b></p>
    <p><b>LAI VARĒTU IZMANTOT SWYPE CONNECT PAKALPOJUMU (&quot;SWYPE CONNECT&quot;), TAJĀ SKAITĀ, BET NE TIKAI, LEJUPIELĀDĒT, INSTALĒT UN IZMANTOT JEBKĀDU SWYPE CONNECT PROGRAMMATŪRU, JUMS JĀPIEKRĪT ŠĪ SWYPE CONNECT PAKALPOJUMA NOTEIKUMIEM (&quot;AGREEMENT&quot;). NOSPIEŽOT POGU &quot;PIEKRĪTU&quot;, JŪS PIEKRĪTAT ŠĪ LĪGUMA NOTEIKUMIEM. JŪS NEKĀDĀ VEIDĀ NEDRĪKSTAT IZMANTOT SWYPE CONNECT VAI LEJUPIELĀDĒT, INSTALĒT VAI IZMANTOT JEBKĀDU SWYPE CONNECT PROGRAMMATŪRU, PIRMS NEESAT PIEKRITIS ŠIEM PAKALPOJUMA NOTEIKUMIEM.</b></p>
    <p>Swype Connect ir Nuance sniegtais pakalpojums, kas ļauj Nuance nodrošināt Jūs ar noteiktiem pakalpojumiem no ierīces, kur instalēta Swype Platform. Kā atlīdzību par atļauju Swype Connect izmantošanas laikā sniegt Nuance dažādus Licences datus un Lietojuma datus, kas minēti tālāk, Nuance var ļaut Jūsu ierīcē instalētajai Swype Platform piekļūt atjauninājumiem, uzlabojumiem, papildu valodām vai papildinājumiem (&quot;Programmatūrai&quot;). Tālāk minētie vispārīgie noteikumi attiecas uz Jūsu Swype Connect lietošanu un ļauj lejupielādēt, instalēt un izmantot Programmatūru, kā noteikts zemāk, kā arī jebkādus pievienotos dokumentus, ko var nodrošināt Nuance attiecībā uz Swype Connect.</p>
    <p>1. <u>LICENCES PIEŠĶIRŠANA</u>. Nuance un tā piegādātāji piešķir Jums neekskluzīvu, citiem nenododamu, atsaucamu ierobežotu licenci bez apakšlicencēšanas tiesībām tikai objektkoda formā, kas paredzēta Programmatūras instalēšanai un lietošanai vienā ierīcē personīgai lietošanai. Jūs varat instalēt un izmantot Programmatūru tikai tad, ja esat atjauninājis vai uzlabojis likumīgi licencētas Swype Platform esošo versiju. Jūs varat instalēt un lietot jebkādu papildu valodu vai papildinājumu, ko piedāvā Swype Connect ar Swype Platform programmatūras palīdzību.</p>
    <p>2. <u>IEROBEŽOJUMI</u>. Jūs nedrīkstat (ja vien tas nav atļauts ar likumu): (a) izmantot Programmatūru citiem mērķiem, kā tikai personīgai lietošanai; (b) ne daļēji, ne pilnībā kopēt, pavairot, izplatīt vai jebkādā citā veidā izgatavot Programmatūras kopijas; (c) ne daļēji, ne pilnībā pārdot, iznomāt, piešķirt licenci vai apakšlicenci, izplatīt, piešķirt, nodot vai kā citādi piešķirt jebkādas programmatūras tiesības; (d) pārveidot, pārnest, tulkot vai veidot atvasinātus Programmatūras darbus; (e) nekādā veidā dekompilēt, izjaukt, veikt reverso inženieriju vai kā citādi mēģināt iegūt, rekonstruēt, identificēt vai atklāt Programmatūras pirmkodu, pamatidejas vai algoritmus; (f) noņemt īpašumtiesību noteikumus, uzlīmes vai marķējumus no Programmatūras; (g) izmantot Programmatūru salīdzināšanai vai salīdzinošās novērtēšanas veikšanai ar trešo pušu precēm.</p>
    <p>3. <u>ĪPAŠUMA TIESĪBAS</u>.</p>
    <p>3.1. <u>PROGRAMMATŪRA</u>. Nuance un tā licences devējiem pieder visas Programmatūras tiesības, īpašumtiesības un priekšrocības, tajā skaitā, bet ne tikai, visi patenti, autortiesības, komercnoslēpums, preču zīmes un citas ar to saistītās intelektuālā īpašuma tiesības, un visām šo tiesību īpašumtiesībām jāpaliek vienīgi Nuance un/vai tā licences devēju īpašumā. Neatļauta Programmatūras kopēšana vai iepriekšminēto ierobežojumu neievērošana novedīs pie automātiskas šī Līguma un visu ar to piešķirto licenču darbības pārtraukšanas un piešķirs Nuance un tā saistītajiem uzņēmumiem visus tiesiskos un taisnīgos aizsardzības līdzekļus attiecībā uz veiktajiem pārkāpumiem.</p>
    <p>3.2. <u>TREŠO PUŠU PROGRAMMATŪRA</u>. Programmatūrā var būt iekļauta trešo pušu programmatūra, kurai jāpiemēro paziņojumi un/vai papildu nosacījumi. Šādi nepieciešamie trešo pušu programmatūras paziņojumi un/vai papildu nosacījumi atrodas: <a href="http://swype.com/attributions">swype.com/attributions</a> un veido šī Līguma sastāvdaļu, esot tajā iekļauti ar norādi. Piekrītot šī Līguma noteikumiem, Jūs piekrītat arī jebkādiem tā papildu nosacījumiem.</p>
    <p>3.3. <u>LICENCES UN LIETOJUMA DATI</u>.</p>
    <p>(a) <u>LICENCES DATI</u>. Programmatūras lietošanas laikā Nuance un tā saistītie uzņēmumi ievāc un izmanto Licences datus, kā noteikts turpmāk, lai apstiprinātu Jūsu Programmatūras licenci, kā arī lai attīstītu, veidotu un uzlabotu savus produktus un pakalpojumus. Piekrītot šī Līguma noteikumiem, Jūs atzīstat un piekrītat, ka Programmatūras lietošanas laikā Nuance var ievākt un izmantot Licences datus un ka šos Licences datus izmantos tikai Nuance vai trešās puses, kas rīkojas Nuance vārdā atbilstoši konfidencialitātes līgumiem, lai apstiprinātu Jūsu Programmatūras licenci, kā arī lai attīstītu, veidotu un uzlabotu Swype Connect, Programmatūru un citus uzņēmuma produktus un pakalpojumus. &quot;Licences dati&quot; ir informācija par Programmatūru un Jūsu ierīci, piemēram, ierīces zīmols, modeļa numurs, displejs, ierīces ID, IP adrese un līdzīgi dati.</p>
    <p>(b) <u>LIETOJUMA DATI</u>. Turklāt Programmatūras lietošanas laikā Nuance un tā saistītie uzņēmumi ievāc un izmanto Lietojuma datus, kā noteikts tālāk, lai attīstītu, veidotu un uzlabotu savus produktus un pakalpojumus. Jūs ļaujat Nuance un tā saistītajiem uzņēmumiem ievākt un izmantot Lietojuma datus, aktivizējot Programmatūru. Jūs jebkurā laikā varat aizliegt Nuance ievākt Lietojuma datus, izmantojot Programmatūras iestatījumus, un šajā brīdī Nuance pārtrauks ievākt Jūsu Lietojuma datus. Piekrītot šī Līguma noteikumiem, Jūs atzīstat un piekrītat, ka Nuance tā saistītie uzņēmumi var Programmatūras lietošanas laikā ievākt Lietojuma datus un ka šos Lietojuma datus izmantos vienīgi Nuance vai trešās puses, kas darbojas Nuance vārdā, atbilstoši konfidencialitātes līgumiem, lai attīstītu, veidotu un uzlabotu Swype Connect, Programmatūru un citus Nuance produktus un pakalpojumus. Nuance neizmantos Lietojuma datu informācijas elementus citam mērķim, kā tikai iepriekš minētajam. Par Lietojuma datiem tiek uzskatīta nepersoniska informācija, jo šādu datu forma neļauj tos saistīt ar kādu konkrētu personu. &quot;Lietojuma dati&quot; ir informācija par Programmatūru un to, kā Jūs lietojat šo Programmatūru. Piemēram, iestatījumu izmaiņas, ierīces atrašanās vieta, valodas izvēle, rakstzīmju izsekošanas ceļi, kopējais uzspiesto vai pārvilkto rakstzīmju skaits, teksta ievades ātrums un līdzīga informācija.</p>
    <p>(c) Jūs saprotat, ka, piekrītot šī Līguma noteikumiem, piekrītat Licences datu un Lietojuma datu ievākšanai un izmantošanai, kā tas šeit noteikts, ieskaitot šo datu pārsūtīšanai gan uz Savienotajām Valstīm, gan citām valstīm, kur Nuance, tā saistītie uzņēmumi vai pilnvarotas trešās puses var uzglabāt, apstrādāt un izmantot šos datus.</p>
    <p>(d) Visi Jūsu sniegtie Licences dati un Lietojuma dati paliks konfidenciāli, un nepieciešamības gadījumā Nuance var tos izpaust tikai, lai izpildītu juridiskās vai normatīvās prasības, piemēram, saskaņā ar tiesas rīkojumu vai, ja to pieprasa vai ja tas atļauts ar likumu, izpaužot tos valsts iestādei, vai Nuance pārdošanas, apvienošanās vai pārņemšanas gadījumā. Licences dati un Lietojuma dati ir pakļauti Nuance piemērojamajai privātuma politikai. Lai iegūtu sīkāku informāciju, skatiet Nuance privātuma politiku: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>GARANTIJU ATRUNA</u>. JŪS PIEKRĪTAT, KA NUANCE UN TĀ SAISTĪTIE UZŅĒMUMI NODROŠINA SWYPE CONNECT UN PROGRAMMATŪRU TĀDU, KĀDA TĀ IR  AR VISĀM NEPILNĪBĀM UN BEZ JEBKĀDAS GARANTIJAS. TĀDĒJĀDI JŪS PIEKRĪTAT VEIKT VISUS NEPIECIEŠAMOS PIESARDZĪBAS UN DROŠĪBAS PASĀKUMUS, LAI PASARGĀTU SAVUS DATUS UN SISTĒMAS NO ZAUDĒJUMIEM VAI BOJĀJUMIEM. CIKTĀL TO PIEĻAUJ SPĒKĀ ESOŠIE LIKUMI, NUANCE UN TĀ SAISTĪTIE UZŅĒMUMI JO ĪPAŠI ATSAKĀS NO JEBKĀDĀM TIEŠĀM VAI NETIEŠĀM GARANTIJĀM, TAJĀ SKAITĀ, BET NE TIKAI, NO JEBKĀDĀM GARANTIJĀM PAR PIEMĒROTĪBU PĀRDOŠANAI, PIEMĒROTĪBU KONKRĒTAM MĒRĶIM VAI NOTEIKUMU NEPĀRKĀPŠANU.</p>
    <p>5. <u>ATBILDĪBAS IEROBEŽOJUMS</u>. CIKTĀL TO PIEĻAUJ SPĒKĀ ESOŠIE LIKUMI, NUANCE, TĀ SAISTĪTIE UZŅĒMUMI, AMATPERSONAS, DIREKTORI UN DARBINIEKI VAI LICENCES DEVĒJI NEKĀDĀ GADĪJUMĀ NEBŪS ATBILDĪGI PAR JEBKĀDIEM TIEŠIEM, NETIEŠIEM, SPECIĀLIEM, NEJAUŠIEM, IZRIETOŠIEM VAI PAMĀCOŠIEM ZAUDĒJUMIEM, TAJĀ SKAITĀ, BET NE TIKAI, PAR ZAUDĒTU PEĻŅU, DATU ZUDUMU, LIETOŠANAS ZAUDĒJUMU, UZŅĒMĒJDARBĪBAS PĀRTRAUKŠANU VAI APDROŠINĀJUMA IZMAKSĀM, KAS RADUŠĀS, LIETOJOT SWYPE CONNECT VAI PROGRAMMATŪRU, BET KAS TOMĒR RADUŠĀS SASKAŅĀ AR JEBKĀDU ATBILDĪBAS TEORIJU PAT, JA PAR ŠĀDU ZAUDĒJUMU IESPĒJAMĪBU IR SAŅEMTS BRĪDINĀJUMS VAI TOS BŪTU IESPĒJAMS IEPRIEKŠ APZINĀTIES.</p>
    <p>6. <u>TERMIŅŠ UN DARBĪBAS PĀRTRAUKŠANA</u>. Šis Līgums stājas spēkā, tiklīdz piekrītat tā noteikumiem, un beidzas pēc tā darbības pārtraukšanas. Šī Līguma darbība tiek automātiski pārtraukta, tiklīdz pārkāpjat kādu no tā noteikumiem. Pēc Līguma darbības pārtraukšanas Jums nekavējoties jāpārtrauc Programmatūras lietošana un jāizdzēš visas Programmatūras kopijas, kā arī jāpārtrauc Swype Connect lietošana.</p>
    <p>7. <u>EKSPORTA ATBILSTĪBA</u>. Jūs apliecināt un garantējat, ka (i) neatrodaties valstī, kas ir pakļauta ASV valdības embargo vai ko ASV valdība ir pasludinājusi par &quot;terorismu atbalstošu&quot; valsti, un (ii) neesat iekļauts nevienā ASV valdības aizliegto vai ierobežoto personu sarakstā.</p>
    <p>8. <u>ASV VALDĪBAS GALA LIETOTĀJI</u>. Programmatūra ir &quot;komerciāla prece&quot;, kā šis termins ir definēts 48 C.F.R. 2.101, un to veido &quot;komerciāla datoru programmatūra&quot; un &quot;komerciāla datoru programmatūras dokumentācija&quot;, kā šie termini tiek lietoti 48 C.F.R. 12.212. Saskaņā ar 48 C.F.R. 12.212 un 48 C.F.R. 227.7202-1 līdz 227.7202-4 visi ASV valdības gala lietotāji saņem Programmatūru tikai ar šeit minētajām tiesībām.</p>
    <p>9. <u>PREČU ZĪMES</u>. Trešo pušu preču zīmes, tirdzniecības nosaukumi, preču nosaukumi un firmas zīmes (&quot;Preču zīmes&quot;), kas iekļautas vai ko izmanto Swype Connect vai Programmatūra, ir to attiecīgo īpašnieku preču zīmes vai reģistrētas preču zīmes, un šādu Preču zīmju lietošanai jānāk par labu preču zīmes īpašniekam. Šādu Preču zīmju lietošanas mērķis ir savstarpējas izmantojamības apzīmēšana, kas neveido: (i) Nuance piederību šādam uzņēmumam vai (ii) šāda uzņēmuma Nuance un tā preču vai pakalpojumu atzīšanu vai apstiprināšanu.</p>
    <p>10. <u>REGULĒJOŠIE TIESĪBU AKTI</u>.</p>
    <p>Šis Līgums tiek regulēts un interpretēts saskaņā ar tās valsts, kas ir turpmāk norādītā Jūsu galvenās mītnes vietas/valsts atrašanās vieta, tiesību aktiem, neņemot vērā to kolīziju normas un izņemot Apvienoto Nāciju Organizācijas Konvenciju par starptautiskajiem preču pirkuma-pārdevuma līgumiem. Puses bez nosacījumiem un neatsaucami pakļaujas turpmāk norādīto tiesu ekskluzīvai jurisdikcijai un izvietojumam, kas paredzēts Jūsu mītnes vietas/valsts atrašanās vietai un attiecināmajam tiesvedības ierosināšanas pakalpojumam.</p>
    <p>Jūsu galvenās mītnes vietas/valsts atrašanās vieta - Savienotās Valstis, Kanāda, Meksika, Centrālamerika un Dienvidamerika, Taivāna vai Koreja<br/>
    Regulējošie tiesību akti - Masačūsetsas Sadraudzība, Amerikas Savienotās Valstis<br/>
    Tiesu ekskluzīvā jurisdikcija un atrašanās vieta - Masačūsetsas federālās vai valsts tiesas Masačūsetsā<br/>
    </p>
    <p>Jūsu galvenās mītnes vietas/valsts atrašanās vieta - Austrālija vai Jaunzēlande<br/>
    Regulējošie tiesību akti - Jaundienvidvelsa, Austrālija<br/>
    Tiesu ekskluzīvā jurisdikcija un atrašanās vieta - Jaundienvidvelsas tiesas Jaundienvidvelsā, Austrālijā<br/>
    </p>
    <p>Jūsu galvenās mītnes vietas/valsts atrašanās vieta - Indija vai Singapūra<br/>
    Regulējošie tiesību akti - Singapūra<br/>
    Tiesu ekskluzīvā jurisdikcija un atrašanās vieta - Singapūras tiesas Singapūrā<br/>
    </p>
    <p>Jūsu galvenās mītnes vietas/valsts atrašanās vieta - Ķīna vai Honkonga<br/>
    Regulējošie tiesību akti - Honkongas speciālais administratīvais reģions<br/>
    Tiesu ekskluzīvā jurisdikcija un atrašanās vieta - Honkongas speciālā administratīvā reģiona tiesas Honkongā<br/>
    </p>
    <p>Jūsu galvenās mītnes vietas/valsts atrašanās vieta - Eiropas Ekonomikas zona (EEZ), Eiropa, Tuvie Austrumi, Āfrika vai Krievija<br/>
    Regulējošie tiesību akti - Īrija<br/>
    Tiesu ekskluzīvā jurisdikcija un atrašanās vieta - Dublina, Īrija<br/>
    </p>
    <p>Jūsu galvenās mītnes vietas/valsts atrašanās vieta - Citas pasaules valstis<br/>
    Regulējošie tiesību akti - **Masačūsetsas Sadraudzība, Amerikas Savienotās Valstis, izņemot gadījumus, kad tā nav piemērojama Jūsu valstī, un tādā gadījumā: ja jebkurš no iepriekš minētajiem likumiem ir piemērojams, tas tiek piemērots (prioritārs ir augstākais no uzskaitītajiem), pretējā gadījumā tiek piemēroti Jūsu valsts vietējie normatīvie akti.<br/>
    Tiesu ekskluzīvā jurisdikcija un atrašanās vieta - **Masačūsetsas federālās vai valsts tiesas Masačūsetsā<br/>
    </p>
    <p>Saskaroties ar jebko, kas ir pretrunā šim Līgumam, jebkura no Pusēm var censties rast sākotnējus vai pagaidu tiesiskās aizsardzības līdzekļus saistībā ar jebkuru jautājumu, kas izriet no šī Līguma valstī, kurā atrodas jebkura no Pusēm.</p>
    <p>11. <u>NOTEIKUMI, KAS VAR TIKT MAINĪTI</u>. Jūs atzīstat un piekrītat, ka Nuance var laiku pa laikam mainīt šī Līguma noteikumus, nosūtot pamatotu paziņojumu ar Jūsu ierīces starpniecību. Ja nepiekrītat šādām Līguma izmaiņām, Jūsu vienīgais aizsardzības līdzeklis ir Swype Connect pieejas pārtraukšana, tajā skaitā, bet ne tikai, jebkādas Programmatūras lejupielādēšanas un instalēšanas pārtraukšana.</p>
    <p>12. <u>VISPĀRĪGIE JURIDISKIE NOSACĪJUMI</u>. Jūs nedrīkstat piešķirt vai kā citādi nodot savas tiesības vai saistības saskaņā ar šo Līgumu bez iepriekšējas rakstiskas Nuance atļaujas saņemšanas. Šis Līgums ir visa vienošanās starp Nuance un Jums, un aizstāj visus paziņojumus vai reklāmu attiecībā uz Swype Connect un Programmatūru. Ja kāds no šī Līguma noteikumiem tiek atzīts par spēkā neesošu vai neizpildāmu, šis noteikums jāpārskata tikai tādā mērā, cik nepieciešams tā spēkā neesamības vai neizpildāmības novēršanai, un pārējā Līguma daļa paliek spēkā esoša un derīga. Ja Nuance nespēj pildīt jebkādus noteikumus vai piemērot jebkādas tiesības saskaņā ar šo Līgumu, tas nav uzskatāms par atteikšanos no šīm tiesībām vai noteikumiem. Šī Līguma 2., 3., 4., 5., 6., 8., 9., 10. un 12. punktā minētie noteikumi paliek spēkā arī pēc Līguma termiņa beigām vai tā darbības pārtraukšanas.</p>
 </body>
</html>
