<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>USLOVI KORIŠĆENJA SWYPE CONNECT</b></p>
    <p><b>OVO JE PRAVNI UGOVOR IZMEĐU VAS (&quot;VI&quot; ILI &quot;IMALAC LICENCE&quot;) I KOMPANIJE NUANCE COMMUNICATIONS, INC KOJA PREDSTAVLJA SAMU SEBE I/ILI NASTUPA U IMENU FILIJALA KOMPANIJE NUANCE COMMUNICATIONS IRELAND LIMITED (&quot;NUANCE&quot;). PAŽLJIVO PROČITAJTE SLEDEĆE USLOVE.</b></p>
    <p><b>MORATE PRIHVATITI OVE USLOVE KORIŠĆENJA SWYPE CONNECT-A (&quot;UGOVOR&quot;) DA BISTE KORISTILI SWYPE CONNECT USLUGU (&quot;SWYPE CONNECT&quot;), UKLJUČUJUĆI ALI NE OGRANIČAVAJUĆI SE NA PREUZIMANJE, INSTALIRANJE I KORIŠĆENJE BILO KOG SOFTVERA OD SWYPE CONNECT-A. KLIKOM NA DUGME &quot;PRIHVATAM&quot;, OBAVEZUJETE SE NA POŠTOVANJE USLOVA OVOG UGOVORA. NIJE DOZVOLJENO KORISTITI SWYPE CONNECT ILI PREUZIMATI, INSTALIRATI ILI KORISTITI BILO KAKAV SOFTVER OD SWYPE CONNECT-A, NA BILO KOJI NAČIN, SEM UKOLIKO PRIHVATATE OVE USLOVE KORIŠĆENJA.</b></p>
    <p>Swype Connect je usluga koja se pruža u ime kompanije Nuance i koja ima za cilj da omogući kompaniji Nuance pružanje određene usluge na Vašem uređaju na kojem je instaliran Swype Platform. Imajući u vidu Vaš pristanak da obezbedite kompaniji Nuance različite podatke o licenci i o načinu upotrebe u toku korišćenja programa Swype Connect, kao što je u nastavku određeno, Nuance Vam može staviti na raspolaganje ažuriranja, nadogradnje, dodatne jezike ili dodatke (&quot;Softver&quot;) za softver Swype Platform instaliran na Vašem uređaju. Sledeći opšti uslovi se odnose na Vašu upotrebu Swype Connect-a i dozvolu za preuzimanje, instaliranje i korišćenje Softvera, kao što je dole definisano, i svu prateću dokumentaciju koju Nuance dostavlja uz Swype Connect.</p>
    <p>1. <u>DAVANJE LICENCE</u>. Kompanija Nuance i njeni dobavljači Vam daju licencu koja je neisključiva, neprenosiva, opoziva i ograničena i koja se ne može podlicencirati, samo u obliku objektnog kôda, za instaliranje i korišćenje Softvera na jednom uređaju koji je namenjen za Vašu ličnu upotrebu. Možete instalirati i koristiti Softver samo ako Vaša postojeća verzija softvera Swype Platform na koju se primenjuju ažuriranja ili nadogradnje ima važeću licencu. Bilo koje dodatne jezike ili dodatke koji su Vam stavljeni na raspolaganje preko Swype Connect-a možete instalirati i koristiti isključivo pomoću softvera Swype Platform.</p>
    <p>2. <u>OGRANIČENJA</u>. Nije dozvoljeno da (osim ako je zakonom dozvoljeno): (a) koristite Softver na bilo koji drugi način osim za ličnu upotrebu; (b) kopirate, reprodukujete, distribuirate, ili na bilo koji drugi način umnožavate Softver, u celini ili delimično; (c) prodajete, iznajmljujete, licencirate, podlicencirate, distribuirate, dodeljujete, prenosite, ili na drugi način dajete bilo koja prava na Softver, u potpunosti ili delimično; (d) menjate, portujete, prevodite ili stvarate proizvode izvedene iz Softvera; (e) raščlanjujete, rastavljate, rekonstruišete obrnutim inženjeringom ili na drugi način pokušate da izvedete, rekonstruišete, identifikujete ili otkrijete bilo koji izvorni kôd, osnovne ideje ili algoritme Softvera, bilo kojim sredstvima; (f) uklonite napomene o vlasniku, nalepnice i oznake sa Softvera; ili (g) koristite Softver u cilju poređenja ili merenja performansi proizvoda koji nude treća lica.</p>
    <p>3. <u>VLASNIČKA PRAVA</u>.</p>
    <p>3.1. <u>SOFTVER</u>. Kompanija Nuance i njeni davaoci licence su vlasnici svih prava, naziva i interesa u vezi sa Softverom, uključujući ali ne ograničavajući se na sve patente, autorska prava, poslovne tajne, zaštitne znakove i druga srodna prava intelektualne svojine, a sva ta prava ostaju u isključivom vlasništvu kompanije Nuance i/ili njenih davaoca licence. Neovlašćeno kopiranje Softvera ili nepridržavanje navedenih ograničenja prouzrokovaće automatsko poništavanje ovog Ugovora i svih licenci koje on pruža i daće pravo kompaniji Nuance i njenim filijalama na primenu svih zakonskih i pravnih lekova koja se koriste u slučaju kršenja prethodnog.</p>
    <p>3.2. <u>SOFTVER TREĆIH LICA</u>. Softver može da sadrži softver trećih lica koji zahteva dodatne napomene i/ili dodatne uslove korišćenja. Ove neophodne napomene u vezi softvera trećih lica i/ili dodatni uslovi korišćenje se nalaze na: <a href="http://swype.com/attributions">swype.com/attributions</a> i sastavni su deo i inkorporirani su uz reference u ovaj Ugovor. Prihvatanjem ovog Ugovora, takođe prihvatate dodatne uslove korišćenja, ako ih ima, a koji su tamo navedeni.</p>
    <p>3.3. <u>PODACI O LICENCI I UPOTREBI</u>.</p>
    <p>(a) <u>PODACI O LICENCI</u>. U toku Vašeg korišćenja Softvera, kompanija Nuance i njene filijale prikupljaju i koriste podatke o licenci koji su u navedeni u nastavku, da bi proverili Vašu licencu za Softver i da bi razvijali, stvarali i poboljšavali svoje proizvode i usluge. Prihvatanjem uslova ovog Ugovora, potvrđujete, prihvatate i odobravate da Nuance sme da prikuplja i koristi podatke o licenci u toku Vašeg korišćenja Softvera i da će te podatke o licenci koristiti samo Nuance ili treća lica koje se rukovode smernicama kompanije Nuance, u skladu sa ugovorima o poverljivosti, radi proveravanja Vaše licence za Softver, kao i radi razvijanja, stvaranja i poboljšanja programa Swype Connect, Softvera i ostalih proizvoda i usluga. &quot;Podaci o licenci&quot; obuhvataju podatke o Softveru i Vašem uređaju, kao što su na primer: marka uređaja, broj modela, ekran, identifikacija uređaja, IP adresa i slično.</p>
    <p>(b) <u>PODACI O UPOTREBI</u>. Pored toga, tokom Vašeg korišćenja Softvera, kompanija Nuance i njene filijale prikupljaju i koriste podatke o upotrebi koji su navedeni u nastavku, radi razvijanja, stvaranja i poboljšanja njenih proizvoda i usluga. Vi dozvoljavate kompaniji Nuance i njenim filijalama da prikupljaju i koriste podatke o upotrebi aktiviranjem Softvera. Možete u bilo kom trenutku zabraniti kompaniji Nuance da prikuplja podatke o upotrebi, pomoću podešavanja Softvera, pri čemu će Nuance prestati da prikuplja od Vas podatke o upotrebi. Prihvatanjem uslova ovog Ugovora, potvrđujete, prihvatate i odobravate da kompanija Nuance i njene filijale smeju da prikupljaju i koriste podatke o upotrebi tokom Vašeg korišćenja Softvera i da će te podatke o upotrebi koristiti samo Nuance ili treća lica koje se rukovode smernicama kompanije Nuance, u skladu sa ugovorima o poverljivosti, radi razvijanja, stvaranja i poboljšanja programa Swype Connect, Softvera i ostalih proizvoda i usluga. Nuance neće koristiti delove informacija iz podataka o upotrebi za bilo koju svrhu osim kao što je gore navedeno. Podacima o upotrebi smatraju se informacije koje nisu lične prirode, kao što su podaci u obliku koji ne omogućava direktno povezivanje sa konkretnim pojedincima. &quot;Podaci o upotrebi&quot; obuhvataju informacije o Softveru i tome kako koristite Softver. Na primer: promene podešavanja, lokacija uređaja, odabir jezika, redosled unosa karaktera, ukupan broj pritisnutih ili pokretom povezanih karaktera, brzina unosa teksta i slično.</p>
    <p>(c) Vi razumete da prihvatanjem ovog Ugovora pristajete na prikupljanje i korišćenje podataka o licenci i podataka o upotrebi kao što je ovde navedeno, uključujući prenos podataka u Sjedinjene Američke Države i/ili druge zemlje radi skladištenja, obrade i upotrebe od strane kompanije Nuance, njenih filijala i ovlašćenih trećih lica.</p>
    <p>(d) Svi podaci o licenci i podaci o upotrebi koje date ostaju poverljivi, a Nuance ih može otkriti, ukoliko se to zahteva, radi ispunjenja zakonskih ili regulatornih obaveza kao što su sudski nalozi ili na zahtev državnih institucija, ukoliko je to neophodno ili omogućeno zakonom, ili u slučaju prodaje, spajanja ili pripajanja kompanije Nuance drugoj kompaniji. Podaci o licenci i podaci i upotrebi podležu važećoj politici privatnosti kompanije Nuance. Za više informacija pogledajte politiku privatnosti kompanije Nuance na: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ODRICANJE OD GARANCIJE</u>. SAGLASNI STE I PRIHVATATE DA KOMPANIJA NUANCE I NJENE FILIJALE DOSTAVLJAJU SWYPE CONNECT I SOFTVER &quot;VIĐENO KUPLJENO&quot;, SA SVIM GREŠKAMA I BEZ BILO KAKVE GARANCIJE. SHODNO TOME, SAGLASNI STE DA PREDUZMETE SVE MERE OPREZA I ZAŠTITE KOJI SU NEOPHODNI RADI ZAŠTITE VAŠIH PODATAKA I SISTEMA OD GUBITKA ILI OŠTEĆENJA. U NAJVEĆOJ MERI KOJU DOPUŠTA VAŽEĆI ZAKON, KOMPANIJA NUANCE I NJENE FILIJALE SE POSEBNO ODRIČU BILO KAKVE IZRIČITE ILI PODRAZUMEVANE GARANICIJE, UKLJUČUJUĆI, ALI NE OGRANIČAVAJUĆI SE NA BILO KAKVE GARANCIJE KOJE SE TIČU PODESNOSTI ZA PRODAJU, PODESNOSTI ZA ODREĐENU NAMENU ILI NEKRŠENJE PROPISA.</p>
    <p>5. <u>OGRANIČAVANJE ODGOVORNOSTI</u>. U NAJVEĆOJ MERI KOJU DOPUŠTA VAŽEĆI ZAKON, KOMPANIJA NUANCE, NJENE FILIJALE, SLUŽBENICI, DIREKTORI, ZAPOSLENI ILI NJENI DAVAOCI LICENCE NI U KOM SLUČAJU NE MOGU BITI ODGOVORNI ZA BILO KAKVU NEPOSREDNU, POSREDNU, POSEBNU, SLUČAJNU, POSLEDIČNU ILI PRIMERNU ŠTETU, UKLJUČUJUĆI ALI NE OGRANIČAVAJUČI SE NA ŠTETE NASTALE USLED GUBITKA PROFITA, GUBITKA PODATAKA, PREKIDA UPOTREBE, PREKIDA POSLOVANJA ILI TROŠKOVA ZA NADOKNADE KOJI PROISTIČU IZ UPOTREBE SWYPE CONNECT-A ILI SOFTVERA, NASTALIH NA BILO KOJI NAČIN, NA OSNOVU BILO KOJE TEORIJE ODGOVORNOSTI, ČAK I SLUČAJU UPOZORAVANJA KORISNIKA ILI KADA JE NEOPHODNO DA KORISNIK UNAPRED BUDE SVESTAN MOGUĆNOSTI NASTANKA TAKVE ŠTETE.</p>
    <p>6. <u>TRAJANJE I RASKID UGOVORA</u>. Ovaj Ugovor počinje da važi od trenutka Vašeg prihvatanja uslova Ugovora i ističe u trenutku njegovog raskida. Ovaj Ugovor se automatski raskida u slučaju kada prekršite bilo koji od uslova Ugovora. Nakon raskida, obavezni ste da odmah prekinete sa upotrebom i da obrišete sve kopije Softvera i prestanete sa korišćenjem Swype Connect-a.</p>
    <p>7. <u>USKLAĐENOST SA IZVOZNIM ODREDBAMA</u>. Vi izjavljujete i garantujete da (i) Ne nalazite se u državi koja je pod embargom Vlade SAD ili koju je Vlada SAD označila za državu koja &quot;podržava terorizam&quot;; i (ii) Ne nalazite se na bilo kojem spisku zabranjenih organizacija ili organizacija za koje važi ograničenje, a koju sačinjava Vlada SAD.</p>
    <p>8. <u>KRAJNJI KORISNICI KOJE ZAPOŠLJAVA VLADA S.A.D</u>. Softver je &quot;komercijalni artikal&quot;, kao što je taj izraz definisan u 48 C.F.R. 2.101, pri čemu se sastoji od &quot;komercijalnog računarskog softvera&quot; i &quot;dokumentacije komercijalnog računarskog softvera&quot;, kao što se ti termini koriste u 48 C.F.R. 12.212. U skladu sa 48 C.F.R. 12.212 i 48 C.F.R. 227.7202-1 do 227.7202-4, svi krajnji korisnici koje zapošljava Vlada SAD pribavljaju Softver samo uz prava koja su tamo navedena.</p>
    <p>9. <u>ZAŠTITNI ZNAKOVI</u>. Zaštitni znakovi trećih strana, trgovački nazivi, nazivi proizvoda i logotipovi (&quot;Zaštitni znakovi&quot;) koji su sadržani u ili ih koriste Swype Connect ili Softver, su zaštitni znakovi ili registrovani zaštitni znakovi odgovarajućih vlasnika, a korišćenje tih zaštitnih znakova može da se obavlja samo u korist vlasnika zaštitnih znakova. Ti zaštitni znakovi se koriste s ciljem da bi se označila međuoperativnost, a to ne podrazumeva: (i) udruživanje kompanije Nuance sa tom kompanijom; ili (ii) odobravanje ili podržavanje kompanije Nuance i njenih proizvoda ili usluga, od strane tih kompanija.</p>
    <p>10. <u>VAŽEĆI ZAKON</u>.</p>
    <p>Ovaj ugovor će se izvoditi i tumačiti u skladu sa zakonima države koja je vaša glavna država/mesto boravišta, kao što je u nastavku opisano, bez obzira na izbor zakonskih pravila i isključujući Konvenciju Ujedinjenih nacija o ugovorima o međunarodnoj prodaji robe. Ugovorne strane bezuslovno i neopozivo podležu isključivoj nadležnosti i mestu sudova koji su navedeni u nastavku za svoju glavnu državu/mesto boravišta i sudski postupak koji se primenjuje.</p>
    <p>Vaša glavna država/mesto boravišta - Sjedinjene Države, Kanada, Meksiko, Centralna Amerika i Južna Amerika, Tajvan ili Koreja<br/>
    Važeće zakonodavstvo - Komonvelt Masačuseca, Sjedinjene Američke Države<br/>
    Isključiva nadležnost i mesto sudova - Federalni ili državni sudovi Masačuseca u Masačusecu<br/>
    </p>
    <p>Vaša glavna država/mesto boravišta - Australija ili Novi Zeland<br/>
    Važeće zakonodavstvo - Novi Južni Vels, Australija<br/>
    Isključiva nadležnost i mesto sudova - Sudovi Novog Južnog Velsa, Australija u Novom Južnom Velsu<br/>
    </p>
    <p>Vaša glavna država/mesto boravišta - Indija ili Singapur<br/>
    Važeće zakonodavstvo - Singapur<br/>
    Isključiva nadležnost i mesto sudova - Sudovi Singapura u Singapuru<br/>
    </p>
    <p>Vaša glavna država/mesto boravišta - Kina ili Hong Kong<br/>
    Važeće zakonodavstvo - Posebna administrativna oblast Hong Konga<br/>
    Isključiva nadležnost i mesto sudova - Sudovi posebne administrativne oblasti Hong Konga u Hong Kongu<br/>
    </p>
    <p>Vaša glavna država/mesto boravišta - Evropski ekonomski prostor (EEP), Evropa, Srednji Istok ili Afrika ili Rusija<br/>
    Važeće zakonodavstvo - Irska<br/>
    Isključiva nadležnost i mesto sudova - Dablin, Irska<br/>
    </p>
    <p>Vaša glavna država/mesto boravišta - Ostatak sveta<br/>
    Važeće zakonodavstvo - **Komonvelt Masačuseca, Sjedinjene Američke Države, osim ako se ne može primeniti u vašoj državi, kao i u sledećem slučaju: ukoliko se bilo koje od gornjih zakonodavstava može primeniti, onda će se takvo zakonodavstvo primeniti (viši na spisku ima prednost), u suprotnom slučaju važi vaše lokalno zakonodavstvo.<br/>
    Isključiva nadležnost i mesto sudova - **Federalni ili državni sudovi Masačuseca u Masačusecu<br/>
    </p>
    <p>Bez obzira na sve što je u suprotnosti sa ovim Ugovorom, svaka ugovorna strana može potražiti preliminarni ili privremeni pravni lek u vezi sa bilo kojim pitanjem koje proizilazi iz ovog Ugovora u državi u kojoj se nalazi bilo koja ugovorna strana.</p>
    <p>11. <u>USLOVI PODLOŽNI PROMENI</u>. Vi prihvatate i slažete se da Nuance može da promeni uslove ovog Ugovora s vremena na vreme uz obaveštenja koje će Vam u razumnom roku poslati preko Vašeg uređaja. Ako se ne slažete sa takvim promenama ovog Ugovora, Vaše jedino rešenje je da prestanete da pristupate Swype Connect-u, uključujući ali ne ograničavajući se na preuzimanje i instaliranje bilo kakvog Softvera.</p>
    <p>12. <u>OPŠTI PRAVNI USLOVI</u>. Ne možete ustupiti ili na drugi način preneti bilo kakva prava ili obaveze iz ovog Ugovora bez prethodne pisane saglasnosti kompanije Nuance. Ovaj Ugovor predstavlja celokupan ugovor između kompanije Nuance i Vas i ima pravno prvenstvo u odnosu na svu ostalu komunikaciju ili oglašavanje u vezi sa Swype Connect-om i Softverom. Ako se bilo koja odredba ovog Ugovora smatra nevažećom ili neprimenjivom, ta odredba će biti izmenjena na način neophodan da bi se izmenilo njeno nevaženje ili neprimenjivost, a ostatak ovog Ugovora će se i dalje primenjivati punopravno i delotvorno. Neuspeh kompanije Nuance da ostvari ili primeni bilo koju odredbu ovog Ugovora ne predstavlja odricanje od takvog prava ili odredbe. Odeljci 2, 3, 4, 5, 6, 8, 9, 10 i 12 ovog Ugovora će važiti i nakon isteka ili raskida ovog Ugovora.</p>
 </body>
</html>
