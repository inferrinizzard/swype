<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT UVJETI PRUŽANJA USLUGE</b></p>
    <p><b>OVO JE PRAVNI SPORAZUM IZMEĐU VAS (&quot;VAS&quot; ILI KORISNIKA LICENCE&quot;) I NUANCE COMMUNICATIONS, INC U SVOJE IME I/ILI U IME SVOJEG POVEZANOG PODUZEĆA NUANCE COMMUNICATIONS IRELAND LIMITED (&quot;NUANCE&quot;). MOLIMO VAS PAŽLJIVO PROČITAJTE SLJEDEĆE UVJETE.</b></p>
    <p><b>DUŽNI STE PRIHVATITI UVJETE PRUŽANJA USLUGE SWYPE CONNECT (&quot;SPORAZUM&quot;) KAKO BI MOGLI KORISTITI SWYPE CONNECT SERVICE (&quot;SWYPE CONNECT&quot;), UKLJUČUJUĆI, ALI NE OGRANIČAVAJUĆI SE NA PREUZIMANJE, INSTALIRANJE I KORIŠTENJE BILO KOJEG SWYPE CONNECT SOFTVERA. KLIKOM NA TIPKU &quot;PRIHVAĆAM&quot; PRIHVAĆATE UVJETE OVOG SPORAZUMA. NIJE VAM DOZVOLJENO KORIŠĆENJE SWYPE CONNECT, TE VAM NIJE DOZVOLJENO PREUZIMANJE, INSTALIRANJE, NI KORŠĆENJE SOFTVERA S SWYPE CONNECT NA BILO NAČIN, UKOLIKO NE PRIHVATITE OVE UVJETE PRUŽANJA USLUGA.</b></p>
    <p>Swype Connect je usluga koja se pruža u ime tvrtke Nuance kako bi se tvrtki Nuance omogućilo da vam pruža određene usluge s uređaja na kojem je instalirana platforma Swype. Uzimajući u obzir da ste suglasni da ćete pružati razne podatke o licenci i podatke o korištenju tvrtki Nuance, kao što je definirano u nastavku, tijekom korištenja usluge Swype Connect Nuance može omogućiti ažuriranja, nadogradnje, dodatne jezike ili dodatke (&quot;Softver&quot;) za softver Swype Platform koji je instaliran na vašem uređaju. Sljedećim općim uvjetima se regulira Vaše korištenje Swype Connect i ovim uvjetima Vam se daje dozvola za preuzimanje, instaliranje i korištenje softvera, kao što je definirano u nastavku, kao i cjelokupne popratne dokumentacije, koju može osigurati Nuance u okviru Swype Connect.</p>
    <p>1. <u>ODOBRENJE LICENCE</u>. Tvrtka Nuance i njezini dobavljači daju vam neekskluzivnu, neprenosivu, opozivu, ograničenu licencu bez mogućnosti relicenciranja, samo u obliku objektnog koda, za instaliranje i upotrebu softvera na jednom uređaju za vaše osobno korištenje. Softver možete instalirati i koristiti samo ako imate valjano licenciranu postojeću verziju softvera Swype Platform koja se može ažurirati ili nadograđivati. Sve dodatne jezike ili dodatke koji vam budu dostupni putem usluge Swype Connect možete instalirati i koristiti samo sa softverom Swype Platform.</p>
    <p>2. <u>OGRANIČENJA</u>. Nije dozvoljeno (osim ako nije dopušteno zakonom): (a) korištenje Softvera u druge svrhe osim za vlastitu osobnu uporabu; (b) umnožavanje, reproduciranje, distribuiranje ili dupliciranje Softvera na bilo koji način, u cijelosti ili određenih dijelova; (c) prodavanje, iznajmljivanje, licenciranje, podlicenciranje, distribuiranje, dodjeljivanje, prenošenje ili preuzimanje prava na Softver na bilo koji način, u cijelosti ili određenih dijelova; (d) preinačavanje, prijenos, prevođenje ili izrada izvedenih radova Softvera; (e) dekompiliranje, rastavljanje, obrnuti inženjering ili drugi načini pokušaja izvođenja, rekonstrukcije, identificiranja ili otkrivanja bilo kojeg izvornog koda, temeljne ideje, ili algoritama softvera, na bilo koji način i bilo kojim sredstvima; (f) uklanjanje vlasničkih obilježja, etiketa ili oznaka Softvera; ili (g) korištenje Softvera u svrhu usporedbe i mjerenja s proizvodima razvijenim od strane trećih lica.</p>
    <p>3. <u>VLASNIČKA PRAVA</u>.</p>
    <p>3.1. <u>SOFTVER</u>. Tvrtka Nuance i njeni davatelji licence posjeduju sva softverska prava, prava vlasništva, prava na naziv i interese softvera, uključujući, ali ne ograničavajući se, sve patente, autorska prava, trgovačke tajne, trgovački znak i druga prava intelektualnog vlasništva u svezi s njima, te ova prava ostaju isključivo u vlasništvu tvrtke Nuance i/ili njenih davatelja licence. Neovlašteno kopiranje Softvera ili nepoštivanje navedenih ograničenja povlači automatski raskid ovog Ugovora i svih dozvola koje proizlaze iz njega, te se tvrtki Nuance i njezinim pripojenim tvrtkama stavljaju na raspolaganje svi pravni i pravični lijekovi koji proizlaze iz kršenja Ugovora.</p>
    <p>3.2. <u>SOFTVER DRUGIH PROIZVOĐAČA</u>. Ovaj Softver može sadržavati softver izrađen od trećih strana, koji zahtijeva napomene i/ili dodatne uvjete i odredbe. Takve potrebne napomene i/ili dodatni uvjeti u svezi sa softverom od trećih strana se nalaze na: <a href="http://swype.com/attributions">swype.com/attributions</a> , a čine sastavni dio ili upućuju na ovaj Sporazum. Prihvaćanjem ovog Ugovora, također prihvaćate dodatne uvjete, ako ih ima, te ako su navedeni.</p>
    <p>3.3. <u>LICENCIRANJE I KORIŠĆENJE PODATAKA</u>.</p>
    <p>(a) <u>PODACI O LICENCI</u>. U sklopu Vašeg korištenja Softvera, tvrtka Nuance i njezine povezane tvrtke sakupljaju i koriste podatke o licenci, kao što je definirano u nastavku, kako bi potvrdili vašu licencu Softvera, te s ciljem razvoja, izgradnje i poboljšanja proizvoda i usluga tvrtke. Prihvaćanjem uvjeta i odredbi ovog Ugovora potvrđujete, pristajete i suglasni ste da tvrtka Nuance ima pravo prikupljati i koristiti podatke o licenci kao dio vašeg korištenja Softvera, te da će takve podatke o licenci koristiti isključivo tvrtka Nuance ili treće strane koje rade na osnovi smjernica tvrtke Nuance, sukladno sporazumima o povjerljivosti, s ciljem provjere vaše licence za korištenje softvera, kao i razvoja, izgradnje i poboljšanja usluge Swype Connect, Softvera, te drugih proizvoda i usluga tvrtke. &quot;Podaci o licenci&quot; su informacije o softveru i vašem uređaju. Na primjer: marka uređaja, broj modela, zaslon, ID uređaja, IP adresa, te slični podaci.</p>
    <p>(b) <u>PODACI O KORIŠTENJU</u>. Osim toga, kao dio vašeg korištenja Softvera, tvrtka Nuance i njezine pripojene tvrtke sakupljaju i koriste vaše podatke o korištenju, kao što je definirano u nastavku, za razvoj, izgradnju i poboljšanje svojih proizvoda i usluga. Aktiviranjem Softvera dopuštate tvrki Nuance i njezinim pripojenim tvrtkama da sakupljaju i koriste podatke o korištenju. Pomoću postavki u softveru, u bilo kojem trenutku možete izabrati da zabranite da tvrtka Nuance od Vas prikuplja podatake o korištenju, te se od Vas više neće prikupljati podaci o korištenju. Prihvaćanjem uvjeta i odredbi ovog Ugovora, potvrđujete, pristajete i suglasni ste da tvrtka Nuance i njezine pripojene tvrtke imaju pravo prikupljati i koristiti podatke o korištenju kao dio vašeg korištenja Softvera, te da će takve podatke o korištenju koristiti samo tvrtka Nuance ili treće strane koje rade na osnovi smjernica tvrtke Nuance, sukladno sporazumima o povjerljivosti, s ciljem razvoja, izgradnje i poboljšanja usluge Swype Connect, Softvera, te drugih proizvoda i usluga tvrtke. Tvrtka Nuance neće koristiti dijelove podataka o korištenju u bilo koje svrhe osim onih koje su navedene u tekstu iznad. Podaci o korištenju se ne smatraju osobnim podacima, obzirom da su takvi podaci u obliku kojim se ne dopušta izravna povezanost s točno određenim pojedincem. &quot;Podaci o korištenju&quot; predstavljaju informacije o Softveru i načinima na koje Vi koristite ovaj Softver. Na primjer: promjene postavki, lokacija uređaja, odabir jezika, tragovi staza znakova, ukupan broj unesenih znakova putem dodira ili povlačenja prstom, brzina unosa teksta, te drugi slični podaci.</p>
    <p>(c) Prihvaćanjem ovog Ugovora razumijete i pristajete na prikupljanje i korištenje podataka o licenci i podataka o korištenju, kako je navedeno u ovom dokumentu, uključujući prijenos podataka u Sjedinjene Države i/ili druge države na pohranjivanje, obradu i korištenje od strane tvrtke Nuance i ovlaštenih trećih strana.</p>
    <p>(d) Svi podaci o licenci i korištenju koji se od Vas dobiju ostaju povjerljivi i mogu se objaviti samo od strane tvrke Nuance, ukoliko je to potrebno kako bi se zadovoljili zakonski ili regulatorni zahtjevi, kao što su slučajevi otkrivanja informacija po sudskom nalogu ili na zahtjev državnih institucija ukoliko je to neophodno ili propisano zakonom, te u slučaju prodaje ili spajanja tvrtke Nuance s nekim drugim subjektom. Podaci o licenci i Podaci o korištenju podliježu važećim pravilima o privatnosti tvrtke Nuance. Za daljnje informacije pogledajte pravila privatnosti tvrtke Nuance na: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ODRICANJE OD JAMSTAVA</u>. RAZUMIJETE I PRIHVAĆATE DA TVRTKA NUANCE I NJEZINE POVEZANE TVRTKE NUDE USLUGU SWYPE CONNECT I SOFTVER PO NAČELU &quot;U STANJU KAKVOM JEST&quot;, UZ SVE NEDOSTATKE, TE BEZ JAMSTVA BILO KOJE VRSTE. POSLJEDIČNO TOMU, SUGLASNI STE DA ĆETE PODUZETI SVE POTREBNE MJERE OPREZA I SIGURNOSTI KAKO BISTE ZAŠTITILI SVOJE PODATKE I SUSTAVE OD GUBITKA ILI OŠTEĆENJA. U NAJVEĆOJ MJERI DOPUŠTENOJ ZAKONOM KOJI SE PRIMJENJUJE, TVRTKA NUANCE I NJEZINE POVEZANE TVRTKE POSEBNO SE ODRIČU BILO KOJE VRSTE IZRIČITOG ILI IMPLICIRANOG JAMSTVA, UKLJUČUJUĆI, ALI NE OGRANIČAVAJUĆI SE NA BILO KOJE JAMSTVO PRODAJE, PRIKLADNOSTI ZA ODREĐENU NAMJENU ILI NEPOVREDIVOSTI.</p>
    <p>5. <u>OGRANIČENJE ODGOVORNOSTI</u>. U NAJVEĆOJ MJERI DOPUŠTENOJ ZAKONOM NI U KOJEM SLUČAJU, TVRTKA NUANCE, NJEZINE POVEZANE TVRTKE, DUŽNOSNICI, DIREKTORI I NAMJEŠTENICI, ILI NJEZINI DAVATELJI LICENCE, NISU ODGOVORNI ZA BILO KOJU VRSTU IZRAVNE, NEIZRAVNE, POSEBNE, SLUČAJNE, POSLJEDIČNE ILI PRIMJERNE ŠTETE, UKLJUČUJUĆI, ALI NE OGRANIČAVAJUĆI SE NA, ŠTETE ZBOG GUBITKA DOBITI, GUBITKA PODATAKA, GUBITKA UPOTREBE, PREKIDA POSLOVANJA ILI TROŠKOVE POKRIVENIH USLUGA KOJI NASTAJU USLIJED UPOTREBE USLUGE SWYPE CONNECT ILI SOFTVERA KOJE SU BILO KAKO IZAZVANE, PREMA BILO KOJOJ OSNOVI ODGOVORNOSTI, ČAK I U SLUČAJEVIMA UPOZORENJA ILI GDJE JE BILO MOGUĆE BITI UNAPRIJED SVJESTAN MOGUĆNOSTI NASTANKA TAKVIH ŠTETA.</p>
    <p>6. <u>POČETAK TRAJANJA UGOVORA I NJEGOV RASKID</u>. Sporazum stupa na snagu po vašem prihvaćanju odredbi i uvjeta sporazuma i istječe nakon njegova raskida. Sporazum se automatski raskida u slučaju kršenja bilo koje odredbe i uvjeta s vaše strane. Po raskidu Ugovora, dužni ste smjesta prestati koristiti Softver, izbrisati sve kopije Softvera, te prestati koristiti Swype Connect.</p>
    <p>7. <u>SUGLASNOST ZA IZVOZ</u>. Vi izjavljujete i jamčite da (i) ne prebivate u zemlji na koju je vlada SAD-a stavila embargo ili koju je vlada SAD-a proglasila zemljom &quot;koja podupire terorizam&quot;; i (ii) da niste na popisu zabranjenih strana ili strana s ograničenjem koji je izdala vlada SAD-a.</p>
    <p>8. <u>KRAJNJI KORISNICI VLADE SAD-a</u>. Ovaj Softver je &quot;komercijalni predmet&quot;, prema definiciji iz 48 FAR 2.101, te se sastoji od &quot;komercijalnog računalnog softvera&quot; i &quot;dokumentacije komercijalnog računalnog softvera&quot;, te se ovi termini koriste u 48 FAR 12.212. U skladu s 48 FAR 12.212 i 48 FAR 227.7202-1 do 227.7202-4 svi krajnji korisnici vlade SAD-a nabavljaju Sotver isključivo uz prava koja su navedena u ovom dokumentu.</p>
    <p>9. <u>TRGOVAČKI ZNAKOVI</u>. Trgovački znakovi trećih strana, nazivi, imena proizvoda i logotipi (&quot;Trgovački znakovi&quot;) koji su sadržani u Swype Connect ili koje koristi Swype Connect ili Softver su znakovi ili registrirani trgovački znakovi njihovih vlasnika, te korištenje takvih trgovačkih znakova podrazumijeva korist za vlasnika trgovačkog znaka. Korištenje tih Trgovačkih znakova označava mogućnost međusobnog rada i ne znači da: (i) je tvrtka Nuance udružena s tom tvrtkom ili (ii) da ta tvrtka odobrava ili podržava tvrtku Nuance i njene proizvode ili usluge.</p>
    <p>10. <u>NADLEŽNI ZAKONI</u>.</p>
    <p>Ovaj će se sporazum rukovoditi i tumačiti u skladu sa zakonima dolje navedene države vašeg sjedišta, bez obzira na odabir zakonskih pravila i isključujući Konvenciju Ujedinjenih Naroda o ugovorima o međunarodnoj prodaji robe. Ugovorne se strane bezuvjetno i neopozivo podvrgavaju ekskluzivnoj sudskoj nadležnosti i lokaciji dolje navedenih sudova u pogledu vašeg sjedišta/države i važećih pravnih postupaka.</p>
    <p>Vaše sjedište/država - Sjedinjene Američke Države, Kanada, Meksiko, Središnja i Južna Amerika, Tajvan ili Koreja<br/>
    Nadležni zakoni - Zajednica Massachusettsa, Sjedinjene Američke Države<br/>
    Ekskluzivna sudska nadležnost i lokacija sudova - Savezni ili državni sudovi Massachusettsa u Massachusettsu<br/>
    </p>
    <p>Vaše sjedište/država - Australija ili Novi Zeland<br/>
    Nadležni zakoni - Novi Južni Wales, Australija<br/>
    Ekskluzivna sudska nadležnost i lokacija sudova - Sudovi Novog Južnog Walesa u Australiji u Novom Južnom Walesu<br/>
    </p>
    <p>Vaše sjedište/država - Indija ili Singapur<br/>
    Nadležni zakoni - Singapur<br/>
    Ekskluzivna sudska nadležnost i lokacija sudova - Sudovi Singapura u Singapuru<br/>
    </p>
    <p>Vaše sjedište/država - Kina ili Hong Kong<br/>
    Nadležni zakoni - Posebna administrativna regija Hong Kong<br/>
    Ekskluzivna sudska nadležnost i lokacija sudova - Sudovi Posebne administrativne regije Hong Kong u Hong Kongu<br/>
    </p>
    <p>Vaše sjedište/država - Europska ekonomska zajednica (EEA), Europa, Bliski istok ili Afrika ili Rusija<br/>
    Nadležni zakoni - Irska<br/>
    Ekskluzivna sudska nadležnost i lokacija sudova - Dublin, Irska<br/>
    </p>
    <p>Vaše sjedište/država - Ostale države<br/>
    Nadležni zakoni - **Zajednica Massachusettsa, Sjedinjene Američke Države, osim ako nije neprimjenjivo u vašoj državi i u sljedećem slučaju: ako je bilo koji od gore navedenih zakona primjenjiv, on će se primjenjivati (najviši na popisu koji ima prioritet), u protivnom se primjenjuje vaš lokalni zakon.<br/>
    Ekskluzivna sudska nadležnost i lokacija sudova - **Savezni ili državni sudovi Massachusettsa u Massachusettsu<br/>
    </p>
    <p>Bez obzira na bilo što protivno u ovom Sporazumu, obje strane mogu zatražiti preliminarne ili privremene pravne lijekove u odnosu na sva pitanja koja nastanu u vezi s ovim Sporazumom u državi u kojoj se nalazi bilo koja od ugovornih strana.</p>
    <p>11. <u>UVJETI KOJI PODLIJEŽU IZMJENAMA</u>. Potvrđujete i prihvaćate da tvrtka Nuance može promijeniti uvjete ovog Ugovora s vremena na vrijeme, nakon što Vas se o tome obavijesti na Vašem uređaju u razumnom vremenskom roku. Ukoliko se ne slažete s promjenama nastalim u ovom Sporazumu, jedino rješenje je prestanak ostvarivanja pristupa sotftveru Swype Connect, uključujući, ali ne ograničavajući se na preuzimanja i instaliranja bilo kojeg Softvera.</p>
    <p>12. <u>OSNOVNE PRAVNE ODREDBE</u>. Nije dozvoljeno dodjeljivati ili na bilo koji način prenositi bilo koja prava ili obveze iz ovog sporazuma ako od tvrtke Nuance niste prije toga primili pismeno dopuštenje. Ovaj Sporazum je cjelokupni sporazum između Vas i tvrtke Nuance, te zamjenjuje sve druge komunikacije ili oglašavanja u svezi sa Swype Connect i Softverom. Ako smatrate da je bilo koja odredba ovog sporazuma nevažeća ili neprovediva, ta će se odredba revidirati isključivo u mjere potrebnoj za otklanjanje neispravnosti ili neprovedivosti, a ostatak sporazuma će nastaviti vrijediti u punoj snazi i efektu. Nemogućnost tvrtke Nuance da provede ili nametne bilo kakvo pravo ili odredbu iz ovog sporazuma neće se smatrati odustajanjem od prava ili odredbe. Odjeljci 2, 3, 4, 5, 6, 8, 9, 10 i 12 ovog Sporazuma ostaju na snazi i nakon isteka ili raskida ovog Sporazuma.</p>
 </body>
</html>
