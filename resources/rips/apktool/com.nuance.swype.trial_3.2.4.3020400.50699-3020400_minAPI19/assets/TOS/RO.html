<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>CONDIȚII DE UTILIZARE A SERVICIULUI SWYPE CONNECT</b></p>
    <p><b>ACESTA ESTE UN ACORD LEGAL ÎNTRE DUMNEAVOASTRĂ (&quot;DUMNEAVOASTRĂ&quot; SAU &quot;LICENȚIATUL&quot;) ȘI NUANCE COMMUNICATIONS, INC. PENTRU ACESTA ȘI/SAU ÎN NUMELE AFILIATEI SALE NUANCE COMMUNICATIONS IRELAND LIMITED (&quot;NUANCE&quot;). VĂ RUGĂM SĂ CITIȚI CU ATENȚIE URMĂTORII TERMENI.</b></p>
    <p><b>TREBUIE SĂ FIȚI DE ACORD CU TERMENII PREZENTELOR CONDIȚII DE UTILIZARE A SERVICIULUI SWYPE CONNECT (&quot;CONTRACT&quot;) PENTRU A PUTEA UTILIZA SERVICIUL SWYPE CONNECT (&quot;SWYPE CONNECT&quot;), INCLUSIV, DAR FĂRĂ A SE LIMITA LA DESCĂRCAREA, INSTALAREA ȘI UTILIZAREA ORICĂRUI SOFTWARE AFERENT SWYPE CONNECT. FĂCÂND CLIC PE BUTONUL &quot;ACCEPT&quot;, SUNTEȚI DE ACORD SĂ RESPECTAȚI TERMENII ACESTUI CONTRACT. DACĂ NU AȚI ACCEPTAT CONDIȚIILE DE UTILIZARE, NU PUTEȚI UTILIZA ÎN NICIUN MOD SERVICIUL SWYPE CONNECT SAU DESCĂRCA, INSTALA SAU UTILIZA ORICE SOFTWARE AFERENT SWYPE CONNECT.</b></p>
    <p>Swype Connect este un serviciu furnizat în numele Nuance pentru a-i permite acesteia din urmă să Vă furnizeze anumite servicii de pe dispozitivul pe care este instalată Platforma Swype. Având în vedere acordul Dumneavoastră de a furniza companiei Nuance diverse date privind licența și date de utilizare, astfel cum sunt definite mai jos, în timpul utilizării Swype Connect, Nuance poate efectua actualizările, îmbunătățirile, introducerea unor limbi suplimentare sau suplimente (denumit în continuare &quot;Software&quot;) aferente software-ului Platformei Swype instalat pe dispozitivul Dumneavoastră. Următorii termeni și următoarele condiții generale reglementează modul Dumneavoastră de utilizare a Swype Connect și vă oferă dreptul de a descărca, instala și utiliza software-ul, astfel cum este definit mai jos, precum și documentația aferentă furnizată de Nuance în cadrul Swype Connect.</p>
    <p>1. <u>ACORDAREA LICENȚEI</u>. Nuance și furnizorii săi vă acordă o licență non-exclusivă, netransferabilă, care nu poate fi sub-licențiată, revocabilă, limitată, numai sub formă de cod obiect, pentru a instala și utiliza Software pe un singur dispozitiv, pentru uzul Dumneavoastră personal. Puteți instala și utiliza Software-ul numai dacă dețineți o versiune existentă cu o licență valabilă a software-ului Platformei Swype actualizat sau îmbunătățit. Puteți instala și utiliza orice limbă suplimentară sau supliment pus la dispoziția Dumneavoastră în cadrul Swype Connect exclusiv cu software-ul Platformei Swype.</p>
    <p>2. <u>RESTRICȚII</u>. Este interzis (cu excepția situațiilor în care este permis prin lege): (a) să utilizați Software-ul în alt scop decât cel personal; (b) să copiați, să reproduceți, să distribuiți sau să copiați în orice alt mod Software-ul, integral sau parțial; (c) să vindeți, să închiriați, să licențiați, să sub-licențiați, să distribuiți, să desemnați, să transferați sau să acordați orice drepturi asupra Software-ului, integral sau parțial; (d) să modificați, să transferați, să traduceți sau să creați lucrări derivate ale Software-ului; (e) să decompilați, să dezasamblați, să rescrieți sau să încercați să derivați, să reconstruiți, să identificați sau să descoperiți orice cod sursă, idei de bază sau algoritmi ai Software-ului prin orice mijloace; (f) să îndepărtați orice notificări de proprietate, etichete sau mărci de pe Software; sau (g) să utilizați Software-ul pentru a compara sau a face benchmarking cu produse puse la dispoziție de părți terțe.</p>
    <p>3. <u>DREPTURI DE PROPRIETATE</u>.</p>
    <p>3.1. <u>SOFTWARE</u>. Nuance și licențiatorii săi dețin toate drepturile, titlurile și interesele în legătură cu Software-ul inclusiv, dar fără a se limita la acestea, orice brevet, dreptul de autor, secret comercial, marcă comercială și orice alte drepturi de proprietate intelectuală asociate cu acestea, și toate aceste titluri și drepturi vor aparține numai Nuance și/sau licențiatorilor săi. Copierea neautorizată a Software-ului sau nerespectarea restricțiilor de mai sus va duce la terminarea automată a prezentului Contract și a tuturor licențelor acordate prin acesta și vor pune la dispoziția Nuance și afiliaților săi toate soluțiile legale și echitabile împotriva acestor abuzuri.</p>
    <p>3.2. <u>SOFTWARE TERȚĂ PARTE</u>. Software-ul poate conține software al terților care implică notificări și/sau termeni și condiții suplimentare. Astfel de notificări și/sau termeni și condiții suplimentare aferente software-ului terților sunt incluse în: <a href="http://swype.com/attributions">swype.com/attributions</a> și fac parte integrantă din prezentul Contract, fiind încorporate prin referință. Acceptând acest Contract, sunteți de acord și cu termenii și condițiile suplimentare, dacă acestea există, menționate în acest Contract.</p>
    <p>3.3. <u>DATE PRIVIND LICENȚA ȘI UTILIZAREA</u>.</p>
    <p>(a) <u>DATE PRIVIND LICENȚA</u>. Ca parte a utilizării de către Dumneavoastră a Software-ului, Nuance și afiliații săi colectează și utilizează Datele privind licența, astfel cum sunt definite mai jos, pentru a vă valida licența de utilizare a Software-ului, precum și pentru a dezvolta, crea și îmbunătăți produsele și serviciile sale. Acceptând termenii și condițiile prezentului Contract, luați la cunoștință și sunteți de acord ca Nuance să colecteze și să utilizeze Datele privind licența ca parte a utilizării de către Dumneavoastră a Software-ului și ca astfel de informații să fie utilizate doar de către Nuance sau de părți terțe acționând sub îndrumarea Nuance, conform contractelor de confidențialitate, pentru a valida licența Dumneavoastră de utilizare a Software-ului, precum și pentru a dezvolta, crea și îmbunătăți Swype Connect, Software-ul și alte servicii și produse. &quot;Date privind licența&quot; se referă la informațiile legate de Software și dispozitivul Dumneavoastră, de exemplu: marca dispozitivului, numărul modelului, afișaj, ID dispozitiv, adresă IP și alte date similare.</p>
    <p>(b) <u>DATE PRIVIND UTILIZAREA</u>. De asemenea, ca parte a utilizării de către Dumneavoastră a Software-ului, Nuance și afiliații săi colectează și utilizează Datele privind utilizarea, astfel cum sunt definite mai jos, pentru a dezvolta, crea și îmbunătăți produsele și serviciile sale. Prin activarea Software-ului, autorizați Nuance și afiliații săi să colecteze și să utilizeze Datele privind utilizarea. Prin intermediul setărilor din Software, puteți oricând să interziceți colectarea datelor privind utilizarea de către Nuance. Astfel, Nuance nu va mai continua să colecteze date de la Dumneavoastră. Acceptând termenii și condițiile prezentului Contract, luați la cunoștință și sunteți de acord ca Nuance și afiliații săi să colecteze și să utilizeze datele privind utilizarea ca parte a utilizării de către Dumneavoastră a Software-ului și ca astfel de informații să fie utilizate doar de către Nuance sau de părți terțe acționând sub îndrumarea Nuance, conform contractelor de confidențialitate, pentru a dezvolta, crea și îmbunătăți Swype Connect, Software-ul și alte servicii și produse. Nuance nu va utiliza informațiile colectate privind utilizarea în orice alt scop decât cele menționate mai sus. Datele privind utilizarea sunt considerate a fi informații nepersonale, deoarece astfel de date apar într-o formă care nu permite o asociere directă cu vreo persoană anume. &quot;Date privind utilizarea&quot; se referă la informațiile privind Software-ul și modul de utilizare a Software-ului. De exemplu: modificări ale setărilor, locația dispozitivului, limba selectată, urmărirea caracterelor în timpul tastării, numărul total de caractere tastate sau introduse, viteza de intrare a textului și alte date similare.</p>
    <p>(c) Se înțelege că prin acceptarea acestui Contract, sunteți de acord cu colectarea și utilizarea în condițiile menționate de prezentul Contract a datelor privind licența și a datelor de utilizare, inclusiv cu transferul acestora în Statele Unite și/sau alte țări în vederea păstrării, procesării și utilizării de către Nuance, afiliații săi și părțile terțe autorizate.</p>
    <p>(d) Toate datele privind licența și datele privind utilizarea pe care le furnizați vor rămâne confidențiale și pot fi divulgate de către Nuance, dacă este necesar, pentru a respecta cerințele de reglementare sau juridice, precum cele din ordinul tribunalului sau al unei instituții guvernamentale dacă se cere sau este autorizat prin lege sau în cazul unei vânzări, fuziuni sau achiziții a Nuance de către o altă persoană juridică. Datele privind licența și datele privind utilizarea fac obiectul politicii privind confidențialitatea aplicată de Nuance. Pentru informații suplimentare, consultați politica de confidențialitate a Nuance la adresa: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>RENUNȚAREA LA GARANȚII</u>. LUAȚI LA CUNOȘTINȚĂ ȘI SUNTETI DE ACORD CĂ NUANCE ȘI AFILIAȚII SĂI VĂ FURNIZEAZĂ SERVICIUL SWYPE CONNECT ȘI SOFTWARE-UL &quot;CA ATARE&quot;, CU TOATE DEFECTELE, ȘI FĂRĂ NICIUN FEL DE GARANȚIE. ÎN CONSECINȚĂ, SUNTEȚI DE ACORD SĂ LUAȚI TOATE MĂSURILE DE PRECAUȚIE ȘI SIGURANȚĂ NECESARE PENTRU A VĂ PROTEJA INFORMAȚIILE ȘI SISTEMELE ÎMPOTRIVA PIERDERILOR SAU DAUNELOR. NUANCE ȘI AFILIAȚII SĂI DECLINĂ ÎN MOD SPECIFIC, ÎN CEA MAI MARE MĂSURĂ PERMISĂ DE LEGE, ORICE GARANȚII EXPLICITE ȘI IMPLICITE INCLUSIV, DAR FĂRĂ A SE LIMITA LA CELE CU PRIVIRE LA VANDABILITATE, CONFORMITATE CU UN ANUMIT SCOP SAU NEÎNCĂLCARE.</p>
    <p>5. <u>LIMITAREA RESPONSABILITĂȚII</u>. NUANCE, AFILIAȚII, FUNCȚIONARII, DIRECTORII, ANGAJAȚII SAU LICENȚIATORII SĂI NU VOR FI ÎN NICIUN CAZ, ÎN CEA MAI MARE MĂSURĂ PERMISĂ DE LEGE, RĂSPUNZĂTORI PENTRU NICIO DAUNĂ DIRECTĂ, INDIRECTĂ, SPECIALĂ, INCIDENTALĂ, SUBSIDIARĂ SAU EXEMPLARĂ, INCLUSIV, DAR FĂRĂ A SE LIMITA LA ACESTEA, DAUNE PENTRU PIERDEREA DE PROFITURI, DE INFORMAȚII, ÎNTRERUPERI DE UTILIZARE, DE ACTIVITATE SAU CHELTUIELI DE ACOPERIRE, REZULTATE DIN UTILIZAREA SWYPE CONNECT SAU A SOFTWARE-ULUI, INDIFERENT DE CUM AU FOST CAUZATE, ÎN ORICE TEORIE PRIVIND RESPONSABILITATEA, NU POT FI TRAȘI LA NICIO RĂSPUNDERE, DEȘI SFĂTUIȚI SAU CONȘTIENȚI DINAINTE DE POSIBILITATEA UNOR ASTFEL DE DAUNE.</p>
    <p>6. <u>DURATA ȘI TERMINAREA CONTRACTULUI</u>. Prezentul Contract începe odată cu acceptarea termenilor și condițiilor Contractului și expiră după terminare. Prezentul Contract se va termina în mod automat la încălcarea de către Dumneavoastră a oricărora dintre termeni și condiții. La terminarea contractului, veți înceta imediat utilizarea și veți șterge toate copiile Software-ului și veți înceta să utilizați serviciul Swype Connect.</p>
    <p>7. <u>CONTROLUL EXPORTULUI</u>. Reprezentați și garantați că (i) nu vă aflați într-o țară care face obiectul unui embargo al guvernului S.U.A. sau care a fost desemnată de guvernul S.U.A. ca fiind o țară &quot;care sprijină terorismul&quot;; și (ii) nu figurați pe nicio listă a guvernului S.U.A. privind părțile interzise sau restricționate.</p>
    <p>8. <u>UTILIZATORII FINALI AI GUVERNULUI SUA</u>. Software-ul este un &quot;bun comercial&quot;, astfel cum este definit termenul în 48 C.F.R. 2.101, consistând din &quot;software comercial pentru calculatoare&quot; și &quot;documentație software comercial pentru calculatoare&quot;, astfel cum sunt utilizați acești termeni în 48 C.F.R. 12.212. În conformitate cu 48 C.F.R. 12.212 și 48 C.F.R. 227.7202-1 prin 227.7202-4, toți utilizatorii finali ai Guvernului S.U.A. achiziționează Software-ul numai cu drepturile prevăzute de prezentul Contract.</p>
    <p>9. <u>MĂRCI COMERCIALE</u>. Mărcile comerciale ale terților, numele comerciale, numele de produse și logo-urile (&quot;Mărci comerciale&quot;) conținute sau utilizate de Swype Connect și Software sunt mărcile comerciale sau mărcile comerciale înregistrate ale deținătorilor respectivi, iar utilizarea acestor Mărci comerciale va produce efecte în beneficiul deținătorului. Utilizarea acestor Mărci comerciale este destinată pentru a demonstra interoperabilitatea și nu reprezintă: (i) afilierea Nuance la o astfel de companie, sau (ii) recunoașterea sau aprobarea de către companie a Nuance și a produselor sau serviciilor sale.</p>
    <p>10. <u>LEGEA APLICABILĂ</u>.</p>
    <p>Prezentul Acord va fi reglementat și interpretat în conformitate cu legile țării care este sediul/țara dumneavoastră principală, conform detaliilor de mai jos, fără a ține seama de alte reglementări legale și excluzând Convenția Națiunilor Unite asupra contractelor de vânzare internațională de mărfuri. Părțile se supun în mod necondiționat și irevocabil jurisdicției exclusive și sediului instanțelor indicate mai jos pentru sediul/țara dumneavoastră principală ș comunicării aplicabile a actelor de procedură.</p>
    <p>Sediul/țara dumneavoastră principală - Statele Unite ale Americii, Canada, Mexic, America Centrală și America de Sud, Taiwan sau Coreea<br/>
    Legea aplicabilă - Commonwealth of Massachusetts, Statele Unite ale Americii<br/>
    Jurisdicție exclusivă și sediul instanțelor - Instanțele federale sau de stat ale Massachusetts din Massachusetts<br/>
    </p>
    <p>Sediul/țara dumneavoastră principală - Australia sau Noua Zeelandă<br/>
    Legea aplicabilă - New South Wales, Australia<br/>
    Jurisdicție exclusivă și sediul instanțelor - Instanțele New South Wales, Australia din New South Wales<br/>
    </p>
    <p>Sediul/țara dumneavoastră principală - India sau Singapore<br/>
    Legea aplicabilă - Singapore<br/>
    Jurisdicție exclusivă și sediul instanțelor - Instanțele Singapore din Singapore<br/>
    </p>
    <p>Sediul/țara dumneavoastră principală - China sau Hong Kong<br/>
    Legea aplicabilă - Regiunea administrativă specială din Hong Kong<br/>
    Jurisdicție exclusivă și sediul instanțelor - Instanțele Regiunii administrative speciale Hong Kong din Hong Kong<br/>
    </p>
    <p>Sediul/țara dumneavoastră principală - Zona Economică Europeană (EEA), Europa, Orientul Mijlociu sau Africa sau Rusia<br/>
    Legea aplicabilă - Irlanda<br/>
    Jurisdicție exclusivă și sediul instanțelor - Dublin, Irlanda<br/>
    </p>
    <p>Sediul/țara dumneavoastră principală - Restul lumii<br/>
    Legea aplicabilă - **Commonwealth of Massachusetts, Statele Unite ale Americii, cu excepția cazului în care este neaplicabilă în țara dumneavoastră și în acest caz: dacă oricare dintre legislațiile de mai sus sunt aplicabile, atunci se va aplica legislația respectivă (va prevala cea care se află mai sus în listă), în caz contrar, se va aplica legislația dumneavoastră locală.<br/>
    Jurisdicție exclusivă și sediul instanțelor - **Instanțele federale sau de stat ale Massachusetts din Massachusetts<br/>
    </p>
    <p>Fără a aduce atingere oricăror prevederi contrare din prezentul Contract, oricare parte poate solicita reperații preliminare sau provizorii în legătură cu orice chestiune rezultată din prezentul Acord într-o țară în care își are sediul oricare parte.</p>
    <p>11. <u>TERMENI CARE POT FI SCHIMBAȚI</u>. Luați la cunoștință și sunteți de acord că Nuance poate schimba periodic termenii și condițiile prezentului Contract printr-o notificare în timp rezonabil adresată Dumneavoastră în legătură cu dispozitivul pe care îl dețineți. Dacă nu sunteți de acord cu schimbările din prezentul Contract, singura soluție este să încetați utilizarea serviciului Swype Connect, inclusiv, dar fără a se limita la aceasta, descărcarea și instalarea Software-ului.</p>
    <p>12. <u>TERMENI JURIDICI GENERALI</u>. Nu puteți aloca sau transfera drepturi sau obligații din prezentul contract fără aprobarea prealabilă în scris a Nuance. Prezentul contract se încheie între Nuance și Dumneavoastră și înlocuiește orice alte mijloace de comunicare sau publicitate referitoare la Swype Connect și Software. În cazul în care vreo prevedere din prezentul contract este considerată invalidă sau neexecutorie, prevederea va fi revizuită conform necesităților de a remedia calitatea invalidă sau neexecutorie, iar restul prezentului Contract va continua să fie valabil și să producă efecte. Inabilitatea Nuance de a exercita sau aplica orice drept sau prevedere a prezentului Contract, nu va constitui o derogare de la aceste drepturi sau prevederi. Secțiunile 2, 3, 4, 5, 6, 8, 9, 10 și 12 ale prezentului Contract vor supraviețui expirării sau încetării contractului.</p>
 </body>
</html>
