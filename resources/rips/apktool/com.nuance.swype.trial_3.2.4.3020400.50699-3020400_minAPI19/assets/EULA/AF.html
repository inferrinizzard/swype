<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Datum waarop laas hersien: <b>26 September 2014</b></p>
    <p>SWYPE MET DRAGON DICTATION SE EINDGEBRUIKERSLISENSIEOOREENKOMS</p>
    <p>DIT IS &#39;N WETLIKE OOREENKOMS TUSSEN JOU (DIE INDIVIDU OF DIE ENTITEIT WAT DIE SWYPE- EN/OF DRAGON DICTATION-TOEPASSINGS GEBRUIK) EN NUANCE COMMUNICATIONS, INC. (&quot;NUANCE&quot;). LEES ASSEBLIEF DIE VOLGENDE BEPALINGS VERSIGTIG DEUR.</p>
    <p>JY MOET INSTEM TOT DIE BEPALINGS VAN HIERDIE EINDGEBRUIKERSLISENSIEOOREENKOMS ( &quot;OOREENKOMS&quot; ) OM DIE SWYPE-PROGRAMMATUUR EN/OF DIE DRAGON DICTATION-DIENS TE INSTALLEER EN TE GEBRUIK. DEUR OP DIE &quot;AANVAAR&quot;-KNOPPIE TE KLIK, STEM JY IN OM DEUR DIE BEPALINGS VAN HIERDIE OOREENKOMS GEBIND TE WORD. JY MAG NIE DIE SWYPE-PROGRAMMATUUR OF DIE DRAGON DICTATION-DIENS HOEGENAAMD GEBRUIK TENSY JY HIERDIE BEPALINGS EN VOORWAARDES AANVAAR HET NIE.</p>
    <p>Die Swype-programmatuur en Dragon Dictation-diens bestaan uit sekere kliënt- of bedienerstoepassings wat gebruikers van toestelle in staat stel om sekere take in sulke toestelle deur teksinvoer en gesproke bevele te beheer, waaronder onder andere die vermoë om teks- en e-posboodskappe te skep. Die volgende algemene bepalings en voorwaardes laat jou toe om die Swype-programmatuur af te laai, te installeer en te gebruik, waaronder enige bykomende Swype-programmatuur wat Nuance en sy verskaffers aan jou beskikbaar kan stel (&quot;Programmatuur&quot;) wat teksinvoermodaliteit bied en gebruikers toelaat om toegang te verkry tot die Dragon Dictation-bedienertoepassings wat by &#39;n Nuance-fasiliteit geïnstalleer is (die &quot;Diens&quot;), asook bygaande dokumentasie wat Nuance vir gebruik van die Programmatuur en toegang tot die Diens verskaf.</p>
    <p>1. <u>VERLENING VAN LISENSIE</u>. Nuance en sy verskaffer gee jou (die &quot;Lisensienemer&quot;) &#39;n persoonlike, nie-eksklusiewe, nieoordraagbare, nieonderlisensieerbare, herroepbare beperkte lisensie, slegs in objekkodevorm, om die Programmatuur in &#39;n enkele Toestel te installeer en te gebruik, en om deur die Programmatuur in sodanige &#39;n Toestel toegang tot die Diens te verkry, slegs in die lande en tale in die Programmatuur en die Diens soos deur Nuance en sy verskaffers beskikbaar gestel. &#39;n &quot;Toestel&quot; is &#39;n gemagtigde mobiele toestel soos beskryf op die Nuance-webwerf, geleë op <a href="http://www.nuancemobilelife.com">http://www.nuancemobilelife.com</a>, wat Nuance van tyd tot tyd kan bywerk. Verder erken en aanvaar jy dat Nuance bykomende aflaaibare Programmatuur beskikbaar kan stel, waaronder onder andere tale, toetsborde of woordeboeke, en dat jy sulke bykomende afgelaaide Programmatuur slegs mag gebruik saam met die Programmatuur wat hiervolgens verskaf word, en dat jou gebruik van sulke bykomende aflaaibare Programmatuur aan die bepalings en voorwaardes van hierdie ooreenkoms onderworpe is. Jy is verantwoordelik vir enige gelde wat jy aangaan en wat &#39;n derde party (byvoorbeeld Google, Amazon, Apple) van jou hef, wat van tyd tot tyd kan verander, in verband met jou aflaai en gebruik van die Programmatuur en Diens. Nuance het geen verpligting om enige betalings terug te betaal wat gedoen is aan só &#39;n derde party vir jou gebruik van die Programmatuur of Diens soos in hierdie Ooreenkoms uiteengesit nie. Jy erken verder en aanvaar dat die Programmatuur en die Diens jou draadlose netwerk sal gebruik om data te stuur en te ontvang en dat jou mobiele operateur en ander derde partye betaling van jou vir die Programmatuur- en Diens-lugtyd-, data- en/of gebruikstariewe kan hef.</p>
    <p>2. <u>LISENSIENEMER SE VERPLIGTINGE</u>.</p>
    <p>2.1. <u>BEPERKINGE</u>. Jy mag nie (tensy ingevolge wetgewing toegelaat): (a) nie enige geoutomatiseerde of aangetekende navrae met die Programmatuur of aan die Diens indien tensy andersins deur Nuance op skrif goedgekeur nie; (b) nie die Programmatuur en Diens anders as vir jou eie gebruik aanwend nie; (c) nie met programmatuur of op &#39;n ander wyse as met die Programmatuur toegang tot die Diens te verkry nie; (d) die Programmatuur, as &#39;n geheel of gedeeltelik, kopieer, reproduseer, versprei of op enige ander manier dupliseer nie; (e) nie die Programmatuur of die Diens, in die geheel of gedeeltelik, verkoop, verhuur, lisensieer, onderlisensieer, versprei, toewys, oordra of andersins enige regte daarvoor toestaan nie; (f) nie die Programmatuur of die Diens wysig, porteer, vertaal of afgeleide werke daarvan skep nie; (g) nie die Programmatuur of die Diens op enige wyse dekompileer, uitmekaarhaal, ontmantel of andersins probeer om enige bronkode, onderliggende idees of algoritmes te identifiseer of te ontdek nie; (h) enige eiendomskennisgewings, -etikette of -tekens uit die Programmatuur verwyder nie; of (i) om die Programmatuur of die Diens te gebruik vir die doeleindes van vergelyking met of normbepaling teenoor produkte of dienste wat deur derde partye beskikbaar gestel is.</p>
    <p>3. <u>EIENDOMSREGTE</u>.</p>
    <p>3.1. <u>PROGRAMMATUUR EN DIENS</u>. Nuance en sy lisensiegewers besit alle regte, eiendomsregte en belange in die Programmatuur en die Diens, waaronder onder andere alle patentregte, kopieregte, bedryfsgeheime, handelsmerke en ander intellektuele eiendomsregte wat daarmee verbind word, en al sodanige regte bly die eiendom van slegs Nuance en/of sy lisensiegewers. Ongeoorloofde kopiëring van die Programmatuur of die Diens, of nievoldoening aan bogenoemde beperkings, sal outomaties die beëindiging van hierdie Ooreenkoms en alle lisensies wat hiervolgens toegestaan is, tot gevolg hê, en sal Nuance aanspraak op alle wetlike en billike vergoeding weens die skending daarvan gee.</p>
    <p>3.2. <u>DERDEPARTY-PROGRAMMATUUR</u>. Die Programmatuur kan derdeparty-programmatuur bevat waarvoor kennisgewings en/of bykomende bepalings en voorwaardes nodig is. Sodanige kennisgewings wat vir derdeparty-programmatuur nodig is, en/of bykomende bepalings en voorwaardes is beskikbaar by <a href="http://swype.com/attributions">http://swype.com/attributions</a> en vorm deel van en word deur verwysing by hierdie Ooreenkoms ingesluit. Deur hierdie Ooreenkoms te aanvaar, aanvaar Jy ook die bykomende bepalings en voorwaardes, indien enige, wat daarin uiteengesit word.</p>
    <p>3.3. <u>SPRAAKDATA EN LISENSIËRINGSDATA</u>.</p>
    <p>(a) <u>SPRAAKDATA</u>. As deel van die Diens samel Nuance Spraakdata, soos hieronder gedefinieer, in en gebruik dit om die spraakherkenning en ander komponente van die Diens en ander Nuance-dienste en -produkte in te stel, uit te brei en te verbeter. Deur die bepalings en voorwaardes van hierdie Ooreenkoms te aanvaar, erken jy, gee toestemming en aanvaar jy dat Nuance die Spraakdata as deel van die Diens mag insamel en dat sodanige inligting net deur Nuance of derde partye wat in ooreenstemming met vertroulikheidsooreenkomste onder Nuance se leiding optree, sal gebruik om die spraakherkenning en ander komponente van die Diens en ander Nuance-dienste en -produkte in te stel, uit te brei en te verbeter. Nuance sal nie die inligtingselemente in enige Spraakdata vir enige ander doeleindes as dié hierbo uiteengesit gebruik nie. &quot;Spraakdata&quot; beteken die klanklêers, verwante transkripsies en loglêers wat jy hiervolgens verskaf of wat met betrekking tot die Diens geskep word. Enige en alle Spraakdata wat jy verskaf, sal vertroulik bly en mag, indien dit vereis word, deur Nuance bekend gemaak word om aan wetlike of regulatoriese vereistes te voldoen, soos ingevolge &#39;n hofbevel of aan &#39;n regeringsinstelling indien vereis of deur die wet gemagtig, of in die geval van &#39;n verkoping, samesmelting of verkryging aan &#39;n entiteit deur Nuance.</p>
    <p>(b) <u>LISENSIËRINGSDATA</u>. As deel van die Programmatuur en die Diens samel Nuance en sy verskaffers ook Lisensiëringsdata, soos hieronder gedefinieer, in en gebruik dit. Jy erken, gee toestemming en aanvaar dat Nuance Lisensiëringsdata as deel van die verskaffing van die Programmatuur en Diens mag insamel. Lisensiëringsdata word gebruik om Nuance of derde partye wat ingevolge vertroulikheidsooreenkomste onder Nuance se leiding optree, te help om sy produkte en dienste te ontwikkel, te bou en te verbeter. Lisensiëringsdata word as niepersoonlike inligting beskou, want Lisensiëringsdata is in &#39;n vorm wat nie &#39;n regstreekse verbintenis met enige bepaalde individu moontlik maak nie. &quot;Lisensiëringsdata&quot; beteken inligting oor die Programmatuur en jou toestel, byvoorbeeld: handelsnaam van toestel, modelnommer, beeldskerm, toestelidentifikasie, IP-adres en soortgelyke data.</p>
    <p>(c) Jy verstaan dat jy deur jou gebruik van die Programmatuur en die Diens instem tot die insameling en gebruik, soos hierin uiteengesit, van Spraakdata en Lisensiëringsdata, waaronder die oordrag van albei na die Verenigde State van Amerika en/of ander lande vir berging, verwerking en gebruik deur Nuance en derdeparty-vennote.</p>
    <p>(d) Spraakdata en Lisensiëringsdata is aan Nuance se toepaslike privaatheidsbeleid onderworpe. Vir verdere inligting lees die Nuance-privaatheidsbeleid by <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ONDERSTEUNING</u>. Om met die proses van die evaluering en toets van die Programmatuur en Diens te help, kan die Lisensienemer verwys na Nuance se lys vrae wat gereeld gevra word by <a href="http://www.nuancemobilelife.com">http://www.nuancemobilelife.com</a>. Vir bykomende ondersteuning kan die Lisensienemer sodanige ondersteuning deur bogenoemde webtuiste versoek, en afhangend van die beskikbaarheid van Nuance-personeellede, kan Nuance redelike ondersteuningsdienste per faks, e-pos of op ander maniere aan die Lisensienemer lewer ten opsigte van gebreke en/of die verduideliking van funksies en eienskappe van die Programmatuur en Diens. Nuance se ondersteuningsafdeling sal binne 48 werksure (naweke en wetlike en maatskappyvakansiedae uitgesluit) op jou vrae reageer.</p>
    <p>5. <u>WEIERING VAN WAARBORGE</u>. JY ERKEN EN AANVAAR DAT NUANCE EN SY LISENSIEGEWERS EN VERSKAFFERS DIE PROGRAMMATUUR EN DIE DIENS AAN JOU VERSKAF SLEGS OM JOU IN STAAT TE STEL OM DIE PROGRAMMATUUR EN DIENS TE GEBRUIK. GEVOLGLIK STEM JY IN OM ALLE NODIGE VOORSORGMAATREËLS TE TREF OM JOU DATA EN STELSELS TEEN VERLIES EN SKADE TE BESKERM. NUANCE, SY LISENSIEGEWERS EN VERSKAFFERS BIED DIE PROGRAMMATUUR EN DIE DIENS &quot;VOETSTOOTS&quot;, MET ALLE GEBREKE, EN SONDER &#39;N WAARBORG VAN ENIGE AARD. IN DIE GROOTSTE MATE WAT TOEPASLIKE WETGEWING TOELAAT, ONTKEN NUANCE, SY LISENSIEGEWERS EN VERSKAFFERS SPESIFIEK ENIGE UITDRUKLIKE OF GEÏMPLISEERDE WAARBORG, WAARONDER ENIGE WAARBORG VAN BEMARKBAARHEID, GESKIKTHEID VIR ENIGE BEPAALDE DOELEINDE EN NIESKENDING.</p>
    <p>6. <u>BEPERKING VAN AANSPREEKLIKHEID</u>. IN DIE GROOTSTE MATE WAT TOEPASLIKE WETGEWING TOELAAT, SAL NUANCE, SY AMPTENARE, DIREKTEURE EN WERKNEMERS, SY VERSKAFFERS EN SY LISENSIEGEWERS NIE VIR ENIGE REGSTREEKSE, ONREGSTREEKSE, SPESIALE, TOEVALLIGE, VOORTVLOEIENDE OF BESTRAFFENDE SKADE AANSPREEKLIK WEES NIE, WAARONDER ONDER ANDERE SKADE WEENS DIE VERLIES AAN WINS, VERLIES AAN DATA, GEBRUIKSVERLIES, SAKEONTWRIGTING EN DEKKINGSKOSTE WAT UIT DIE GEBRUIK VAN DIE PROGRAMMATUUR OF DIE DIENS SPRUIT, HOE DIT OOK AL VEROORSAAK IS, INGEVOLGE ENIGE AANSPREEKLIKHEIDSTEORIE, SELFS AL IS HY DAARVAN BEWUS GEMAAK OF BEHOORT HY VOORAF VAN DIE MOONTLIKHEID VAN SULKE SKADE BEWUS TE GEWEES HET.</p>
    <p>7. <u>TERMYN EN BEËINDIGING</u>. Hierdie Ooreenkoms begin met Jou aanvaarding van die bepalings en voorwaardes van hierdie Ooreenkoms en verval by die beëindiging daarvan. Nuance mag hierdie Ooreenkoms en/of die lisensies wat ingevolge hiervan toegestaan is, enige tyd geheel na eie goeddunke, met of sonder oorsaak, beëindig deur jou in kennis te stel dat die Diens verstryk het of beëindig is. Hierdie Ooreenkoms sal outomaties verstryk as Jy enige van die bepalings of voorwaardes daarin skend. By beëindiging sal jy onmiddellik ophou om die Programmatuur te gebruik en sal jy alle kopieë daarvan uitwis.</p>
    <p>8. <u>UITVOERVOLDOENING</u>. Jy bepaal en waarborg dat (i) Jy nie in &#39;n land geleë is wat onderworpe is aan &#39;n regeringsverbod van die VSA of wat deur die VSA se regering aangewys is as &#39;n land wat &quot;terrorisme ondersteun&quot; nie; en (ii) Jy nie op enige lys van die VSA se regering van verbode of beperkte partye verskyn nie.</p>
    <p>9. <u>HANDELSMERKE</u>. Derdeparty-handelsmerke, -handelsname, produkname en embleme (die &quot;Handelsmerke&quot;) wat in die Programmatuur of die Diens vervat is of gebruik word, is die handelsmerke of geregistreerde handelsmerke van hul onderskeie eienaars, en die gebruik van sulke Handelsmerke en sal tot voordeel van die handelsmerkeienaar wees. Die gebruik van sodanige Handelsmerke is bedoel om op werksversoenbaarheid te dui en dui nie op: (i) &#39;n affiliasie deur Nuance met sodanige maatskappy, of (ii) &#39;n aanbeveling of goedkeuring deur sodanige maatskappye van Nuance en sy produkte of dienste nie.</p>
    <p>10. <u>BEHERENDE WETGEWING</u>. Hierdie ooreenkoms sal beheer word deur die wette van die Gemenebes van Massachusetts, Verenigde State van Amerika, sonder inagneming van waar dit teenstrydig met wetsbeginsels is, en jy onderwerp jou hiermee aan die eksklusiewe jurisdiksie van die federale en staatshowe in genoemde Gemenebes ten opsigte van enige dispuut wat uit hierdie Ooreenkoms ontstaan. Hierdie Ooreenkoms sal nie beheer word deur die Verenigde Nasies se Ooreenkoms oor Kontrakte vir die Internasionale Verkoop van Goedere nie, en die toepassing daarvan word hiermee uitdruklik uitgesluit.</p>
    <p>11. <u>BEPALINGS ONDERWORPE AAN VERANDERING</u>. Jy erken en aanvaar dat Nuance die bepalings en voorwaardes van hierdie Ooreenkoms van tyd tot tyd ná redelike kennisgewing aan die adres wat jy by intekening verskaf het, ingesluit aan jou e-posadres, mag wysig. As jy nie met sulke wysigings aan hierdie Ooreenkoms saamstem nie, is jou enigste uitweg om op te hou om die Programmatuur en die Diens te gebruik. Jou voortgesette gebruik van enige deel van die Programmatuur of Diens nadat Nuance jou redelike kennis van sodanige wysiging gegee het sodat jy dit kan nagaan, sal as jou aanvaarding van sodanige wysiging beskou word.</p>
    <p>12. <u>ALGEMENE REGSBEPALINGS</u>. Jy mag nie enige regte of verpligtinge ingevolge hierdie Ooreenkoms sonder Nuance se geskrewe vooraftoestemming toewys of andersins oordra nie. Hierdie Ooreenkoms is die hele ooreenkoms tussen jou en Nuance en vervang enige ander kommunikasie of reklame ten opsigte van die Programmatuur. As enige bepaling van hierdie Ooreenkoms as ongeldig of onopdwingbaar beskou word, sal sodanige bepaling slegs hersien word in die mate wat nodig is om die ongeldigheid of onopdwingbaarheid reg te stel, en die res van hierdie Ooreenkoms sal steeds ten volle van krag en van toepassing wees. As Nuance in gebreke bly om enige reg of bepaling in hierdie Ooreenkoms uit te oefen of toe te pas, sal dit nie daarop dui dat daar van sodanige reg of bepaling afstand gedoen word nie. Artikels 2, 3, 5, 6, 7, 9, 10 en 12 van hierdie Ooreenkoms sal ná die verstryking of beëindiging van hierdie Ooreenkoms voortduur.</p>
 </body>
</html>
