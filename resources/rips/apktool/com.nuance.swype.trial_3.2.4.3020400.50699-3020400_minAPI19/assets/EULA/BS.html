<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Datum zadnje revizije: <b>26. septembar 2014. godine</b></p>
    <p>UGOVOR O KORIŠTENJU USLUGE SWYPE S USLUGOM DRAGON DICTATION</p>
    <p>OVO JE ZAKONSKI UGOVOR IZMEĐU VAS (POJEDINAC ILI SUBJEKT KOJI KORISTE SWYPE I/ILI APLIKACIJE DRAGON DICTATION) I NUANCE COMMUNICATIONS, INC. (&quot;NUANCE&quot;). MOLIMO VAS DA PAŽLJIVO PROČITATE SLJEDEĆE USLOVE.</p>
    <p>MORATE DATI SAGLASNOST SA USLOVIMA OVOG UGOVORA O KORIŠTENJU LICENCE (&quot;UGOVOR&quot;) KAKO BI INSTALIRALI I KORISTILI SOFTVER SWYPE I/ILI USLUGU DRAGON DICTATION. ODABIROM OPCIJE &quot;PRIHVATAM&quot;, OBAVEZUJETE SE USLOVIMA OVOG UGOVORA. UPOTREBA SOFTVERA SWYPE ILI USLUGE NAČINA DIKTIRANJA DRAGON DICTATION NIKAKO NIJE DOZVOLJENA OSIM UKOLIKO NE PRIHVATITE OVE USLOVE I ODREDNICE.</p>
    <p>Softver Swype i usluga Dragon Dictation se sastoje od određenih klijentskih/serverskih aplikacija koje omogućuju korisniku uređaja da kontroliše određene operacije tih uređaja unosom teksta i izgovaranjem komandi, uključujući bez ograničenja i mogućnost kreiranja tekstualnih i e-mail poruka. Sljedeći uslovi dozvoljavaju vam preuzimanje, instalaciju i upotrebu softvera Swype, uključujući i bilo koji dodatni softver Swype koji vam kompanija Nuance i njeni saradnici omoguće (&quot;Softver&quot;), koji omogućuje modalitet unosa teksta i dozvoljava korisnicima pristup serveru aplikacije Dragon Dictation instalirane u prostorijama kompanije Nuance (Usluga), te prateće dokumentacije koju je omogućio Nuance za upotrebu softvera i pripadajućih usluga.</p>
    <p>1. <u>LICENCIRANJE</u>. Nuance i njegovi dobavljači odobravaju vama (&quot;Korisnik licence&quot;), ličnu neekskluzivnu, neprenosivu, opozivu, ograničenu licencu bez mogućnosti relicenciranja, isključivo u obliku objektnog koda, s kojom možete instalirati i koristiti Softver na jednom uređaju te pristupati Usluzi putem Softvera na takvom Uređaju samo u državama i jezicima podržanim u Softveru i Usluzi na način kako su to omogućili kompanija Nuance i njeni saradnici. &quot;Uređaj&quot; je ovlašteni mobilni uređaj kao što je opisan na web stranici, koja se nalazi <a href="http://www.nuancemobilelife.com">http://www.nuancemobilelife.com</a>, koja se aktualizira od kompanije Nuance s vremena na vrijeme. Nadalje, prihvatate i slažete se da kompanija Nuance može omogućiti dodatna preuzimanja Softvera, uključujući bez ograničenja jezike, tastature ili rječnike, te da sva dodatna preuzimanja Softvera možete koristiti samo uz ovdje spomenuti Softver te da je vaša upotreba dodatnog Softvera koji preuzimate predmet uslova ovog Ugovora. Odgovorni ste za sve troškove koji nastanu i koje naplaćuje treća osoba (npr. Google, Amazon, Apple), koji se mogu mijenjati s vremena na vrijeme, u vezi sa Vašim preuzimanjem I upotrebom Softvera i Usluge. Nuance nema obavezu refundiranja troškova koji nastanu prema trećim licima tokom Vaše upotrebe Softvera i Usluge kao što je navedeno u ovom Ugovoru. Nadalje, prihvatate i slažete se da će Softver i Usluga koristiti vašu bežičnu mrežu kako bi slala i primala podatke te da Vaš mobilni operater i druga treća lica mogu naplatiti troškove koje Softver i Usluga naprave tokom emitiranja ili prijenosa podataka odnosno korištenja mreže.</p>
    <p>2. <u>OBAVEZE KORISNIKA LICENCE</u>.</p>
    <p>2.1. <u>OGRANIČENJA</u>. Ne smijete (osim ukoliko nije dozvoljeno zakonom): (a) slati bilo koji automatski ili snimljeni upit putem Softvera ili prema Usluzi osim ukoliko to nije odobreno pismenim putem od strane kompanije Nuance; (b) koristiti Softver i Uslugu drugačije osim za svoju ličnu upotrebu; (c) pristupati Usluzi putem programa ili drugim sredstvima koji nisu Softver; (d) kopirati, reproducirati, distribuirati ili na bilo koji drugi nači duplicirati Softver u cijelosti ili djelomično; (e) prodavati, iznajmljivati, licencirati, relicencirati, distribuirati, dodjeljivati, prenositi ili na bilo koji drugi način omogućavati bilo koja prava na Softver u cijelosti ili djelomično; (f) mijenjati, portovati, prevoditi ili praviti nove verzije Softvera ili Usluge; (g) dekompilirati, rasklapati, raditi reverzibilni inženjering ili na bilo koji način pokušavati izrađivati nove verzije, izvedenice, identifikovati izvorni kod, izvlačiti osnovne ideje ili algoritme, Softvera ili Usluge na bilo koji način; (h) uklanjati bilo kakve napomene o vlasništvu, oznake ili tragove sa Softvera; ili (i) koristiti Softver ili Uslugu s ciljem usporedbe ili putem određivanja referentne tačke prema proizvodima ili uslugama koji su dostupni od strane trećih lica.</p>
    <p>3. <u>VLASNIČKA PRAVA</u>.</p>
    <p>3.1. <u>SOFTVER I USLUGA</u>. Kompanija Nuance i njeni vlasnici licenci posjeduju sva prava, ime i interese za Softver i Uslugu, uključujući bez ograničenja sve patente, autorska prava, poslovne tajne, robnu marku i ostala prava intelektualnog vlasništva povezana s tim, a sva prava u vezi tim su vezana isključivo za Nuance i/ili njene vlasnike licenci. Neovlašteno kopiranje Softvera ili Usluge ili ponašanje suprotno gore spomenutim ograničenjima dovest će do automatskog prekida ovog Ugovora i svih ovdje navedenih licenci, te će kompanija Nuance iskoristiti sva pravna i legalna sredstva za njihovo sprečavanje.</p>
    <p>3.2. <u>SOFTVER TREĆIH LICA</u>. Softver može sadržavati softver trećih lica koji zahtijeva napomene i/ili dodatne uslove. Takav softver trećih lica koji zahtijeva napomene i/ili dodatne uslove nalazi se na mrežnom mjestu <a href="http://swype.com/attributions">http://swype.com/attributions</a> i izrađen je odvojeno te je zatim upućivanjem uklopljen u ovaj Ugovor. Prihvatanjem ovog Ugovora pristajete i na dodatne uslove, ukoliko postoje, sadržane u njemu.</p>
    <p>3.3. <u>GOVORNI PODACI I PODACI O LICENCIRANJU </u>.</p>
    <p>(a) <u>GOVORNI PODACI</u>. Kao dio Usluge, Nuance prikuplja i koristi govorne podatke na način utvrđen u nastavku radi podešavanja, unaprjeđivanja i poboljšavanja načina prepoznavanja govora i ostalih komponenti Usluge, te ostalih usluga i proizvoda kompanije Nuance. Prihvatanjem uslova ovog Ugovora prihvatate, dajete saglasnost i slažete se s tim da kompanija Nuance može prikupljati govorne podatke kao dio Usluge te da će te podatke Nuance ili treća lica koristiti na osnovu odobrenja kompanije Nuance na osnovu ugovora o povjerljivosti za podešavanje, unaprjeđivanje i poboljšavanje načina prepoznavanja govora i ostalih komponenti Usluge te ostalih usluga i proizvoda kompanije Nuance. Nuance neće koristiti dijelove informacija o načinu korištenja govornih podataka osim u gore navedenu svrhu. &quot;Govorni podaci&quot; podrazumijevaju zvučne zapise, pripadajuće transkripte i dnevničke datoteke (log file) koje vi dostavite ili koji budu izrađeni prema ovom Ugovoru i u vezi s Uslugom. Bilo koji i svi govorni podaci o korištenju koje nam omogućite ostaju povjerljivi i kompanija Nuance ih može otkriti ukoliko se to bude zahtijevalo kako bi se zadovoljili pravni ili regulatorni zahtjevi, kao što je nalog suda ili na zahtjev zakonski ovlaštenih vladinih institucija ili u slučaju prodaje, udruživanja ili akvizicije drugom licu od strane kompanije Nuance.</p>
    <p>(b) <u>PODACI O LICENCIRANJU</u>. Kao dio Softvera i Usluge, kompanija Nuance i njeni saradnici prikupljaju i koriste podatke o Licenci na dolje definisan način. Prihvatate, dajete saglasnost i slažete se da kompanija Nuance može prikupljati podatke o Licenci kao dio odredbi o načinu upotrebe Softvera i Usluge. Podaci o licenci pomažu kompaniji Nuance ili trećim licima na osnovu odobrenja kompanije Nuance, u skladu s ugovorom o povjerljivosti da razvijaju, izrađuju i poboljšavaju svoje proizvode i usluge. Podaci o korištenju se ne smatraju ličnom informacijom jer su ti podaci u obliku koji ne omogućuje direktnu povezivost s bilo kojim pojedincem. &quot;Podaci o licenciranju&quot; se odnose na informaciju o Softveru i vašem uređaju, na primjer: marka uređaja, broj modela, ekran, ID broj uređaja, IP adresa i slični podaci.</p>
    <p>(c) Morate biti svjesni da svojim korištenjem Softvera i Usluge pristajete na prikupljanje i korištenje navedenih govornih podataka i podataka o licenci, uključujući i njihov prijenos u Sjedinjene Američke Države i/ili druge države na čuvanje, obradu i upotrebu od strane kompanije Nuance, njenih saradnika i ovlaštenih trećih lica.</p>
    <p>(d) Govorni podaci i podaci o licenci su predmet važećih pravila zaštite privatnosti kompanije Nuance. Sve dodatne informacije potražite u pravilima zaštite privatnosti kompanije Nuance na adresi: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>PODRŠKA</u>. Kako bi se olakšao proces ocjenjivanja i ispitivanja Softvera i Usluge, korisnik licence ima mogućnost da pročita česta pitanja na stranici kompanije Nuance na web-adresi: <a href="http://www.nuancemobilelife.com">http://www.nuancemobilelife.com</a>. Za dodatnu podršku korisnik licence može poslati zahtjev putem prije spomenute web-stranice, a na osnovu raspoloživosti svojeg osoblja Nuance može omogućiti određeni vid podrške putem faksa, e-maila ili drugih sredstava korisniku licence u vezi nedostatka i/ili pojašnjenja funkcije i karakteristika Softvera i Usluge. Podrška kompanije Nuance na vaše pitanje će odgovoriti u roku od 48 radnih sati (isključujući vikende i zvanične/korporativne praznike).</p>
    <p>5. <u>ODRICANJE OD ODGOVORNOSTI</u>. PRIHVATATE I PRISTAJETE DA VAM NUANCE I NJEGOVI DAVAOCI LICENCI I DOBAVLJAČI DOBAVE SOFTVER I USLUGU ISKLJUČIVO S CILJEM VAŠEG KORIŠTENJA SOFTVERA I USLUGE. PREMA TOME, SLAŽETE SE DA ĆETE PREDUZETI SVE MJERE PREDOSTROŽNOSTI I SIGURNOSTI NEOPHODNE DA BI SE ZAŠTITILI VAŠI PODACI I SISTEM OD GUBITKA ILI OŠTEĆENJA. NUANCE, NJEGOVI DAVAOCI LICENCI I DOBAVLJAČI SOFTVER I USLUGU DOSTAVLJAJU &quot;KAKVA JESTE&quot;, SA SVIM GREŠKAMA I BEZ BILO KAKVE GARANCIJE. DO MAKSIMALNE MJERE KOJU OMOGUĆUJE VAŽEĆI ZAKON, NUANCE, NJEGOVI DAVAOCI LICENCI I DOBAVLJAČI SE POSEBNO ODRIČU BILO KOJE DIREKTNE ILI ZAKONSKE ODGOVORNOSTI UKLJUČUJUĆI BEZ OGRANIČENJA GARANCIJU PRODAJE, PODOBNOSTI ZA ODREĐENU SVRHU ILI NEPOVREDIVOSTI.</p>
    <p>6. <u>OGRANIČENJE ODGOVORNOSTI</u>. DO MAKSIMALNE MJERE KOJU OMOGUĆUJE ZAKON, NI U KOM SLUČAJU NUANCE, NJEGOVI SLUŽBENICI, DIREKTORI, ZAPOSLENICI, DOBAVLJAČI ILI NJEGOVI DAVAOCI LICENCI NEĆE BITI ODGOVORNI ZA BILO KOJU DIREKTNU, INDIREKTNU, SPECIJALNU, SLUČAJNU, POSLJEDIČNU ILI PRIMJERENU ŠTETU, UKLJUČUJUĆI BEZ OGRANIČENJA, ŠTETU ZBOG GUBITKA PROFITA, GUBITKA PODATAKA, NEMOGUĆNOSTI KORIŠTENJA, PREKIDA POSLA ILI TROŠKOVA POKRIĆA KOJI PROISTIČU IZ KORIŠTENJA SOFTVERA ILI USLUGE, BEZ OBZIRA NA UZROK, POD BILO KOJOM TEORIJOM ODGOVORNOSTI, ČAK I UKOLIKO JE BILO SAVJETOVANO ILI GDJE JE UNAPRIJED POSTOJALO UPOZORENJE O MOGUĆNOSTI TAKVE ŠTETE.</p>
    <p>7. <u>TRAJANJE I PREKID</u>. Ovaj Ugovor se zasniva na vašem pristanku uslova ovog Ugovora i prestaje s važenjem nakon prekida. Nuance može prekinuti ovaj Ugovor i/ili ovdje odobrene licence u bilo koje doba po vlastitom nahođenju, sa ili bez razloga, putem obavijesti da je Usluga istekla ili da je ugašena. Ovaj Ugovor će biti prekinut odmah nakon kršenja bilo kojeg uslova s vaše strane. Nakon gašenja odmah morate prestati koristi Softver i izbrisati sve njegove kopije.</p>
    <p>8. <u>USKLAĐENOST S IZVOZOM</u>. Izjavljujete i garantujete da (i) se ne nalazite u državi koja je predmet embarga od strane Vlade SAD-a ili je označena od strane Vlade SAD-a kao &quot;država koja &quot;podržava terorizam&quot;; i (ii) niste na spisku zabranjenih ili nepodobnih stranaka Vlade SAD-a.</p>
    <p>9. <u>ROBNA MARKA</u>. Robne marke trećih lica, trgovačka imena, nazivi proizvoda i logotipi (&quot;Robna marka&quot;) sadržane u Softveru ili korištene putem njega ili Usluge su robne marke ili registrovane robne marke njihovih vlasnika i korištenje tih robnih marki treba da bude u korist vlasnika robnih marki. Upotreba tih robnih marki ima za cilj označavanje interoperabilnosti i ne predstavlja: (i) povezanost kompanije Nuance s tim kompanijama ili (ii) potvrdu ili odobrenje tih kompanija od strane kompanije Nuance i njenih proizvoda ili usluga.</p>
    <p>10. <u>NADLEŽNO PRAVO</u>. Ovaj ugovor će se voditi zakonima Države Masačusets, Sjedinjene Američke Države, bez obzira na suprotnosti zakonskih principa te se njime pristaje na isključivu nadležnost federalnih i državnih sudova u spomenutoj državi u vezi s bilo kojim sporom koji proizlazi iz ovog Ugovora. Ovaj Ugovor se neće voditi U.N.-ovom Konvencijom o ugovorima koja se odnosi na međunarodnu prodaju dobara, čija primjena se ovim izričito isključuje.</p>
    <p>11. <u>USLOVI PODLOŽNI IZMJENAMA</u>. Potvrđujete i prihvatate da kompanija Nuance može izmijeniti uslove ovog Ugovora s vremena na vrijeme nakon slanja obavijesti u razumnom roku na adresu koju ste dali prilikom registracije, uključujući i vašu e-mail adresu. Ukoliko se ne slažete s ovim promjenama Ugovora, vaše jedino pravno sredstvo je da prestanete koristiti Softver i Uslugu. Vaš nastavak upotrebe bilo kojeg dijela Softvera ili Usluge nakon što vam je kompanija Nuance proslijedila adekvatno obavještenje o promjenama smatrat će se vašim pristankom na te promjene.</p>
    <p>12. <u>OPĆI PRAVNI USLOVI</u>. Ne smijete dodjeljivati ili na neki drugi način prenositi bilo koja prava ili obaveze u skladu s ovim Ugovorom bez prethodnog pismenog pristanka kompanije Nuance. Ovaj Ugovor je cjelokupni ugovor između kompanije Nuance i vas i zamjenjuje bilo koju drugu komunikaciju ili reklamu u vezi sa Softverom. Ukoliko se bilo koja odredba ovog Ugovora smatra nevaljanom ili neprovedivom, takva odredba treba biti ispravljena isključivo u mjeri neophodnoj za ispravku nevaljanosti ili neprovedivosti, dok ostatak Ugovora ostaje na punoj snazi. Nemogućnost kompanije Nuance da ostvari ili provede bilo koje pravo ili odredbu ovog Ugovora neće predstavljati odricanje od takvog prava ili odredbe. Dijelovi 2, 3, 5, 6, 7, 9, 10, 10 i 12 ovog Ugovora ostaju na snazi i nakon isteka ili prekida ovog Ugovora.</p>
 </body>
</html>
