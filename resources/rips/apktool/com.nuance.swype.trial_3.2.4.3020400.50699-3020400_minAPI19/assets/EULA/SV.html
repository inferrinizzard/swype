<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Senast uppdaterad: <b>12 september 2014</b></p>
    <p>LICENSAVTAL FÖR SLUTANVÄNDARE AV SWYPE MED DRAGON DICTATION</p>
    <p>DETTA ÄR ETT LICENSAVTAL MELLAN DIG (DEN FYSISKA ELLER JURIDISKA PERSON SOM ANVÄNDER SWYPE- OCH/ELLER DRAGON DICTATION-PROGRAMMEN) OCH NUANCE COMMUNICATIONS, INC. (&quot;NUANCE&quot;). LÄS IGENOM NEDANSTÅENDE VILLKOR NOGGRANT.</p>
    <p>DU MÅSTE GODKÄNNA VILLKOREN I LICENSAVTALET FÖR SLUTANVÄNDARE (&quot;AVTALET&quot;) INNAN DU INSTALLERAR OCH ANVÄNDER SWYPE-PROGRAMVARAN OCH/ELLER DRAGON DICTATION-TJÄNSTEN. GENOM ATT KLICKA PÅ KNAPPEN &quot;GODKÄNN&quot; GODTAR DU VILLKOREN I AVTALET. DU HAR INTE RÄTT ATT ANVÄNDA SWYPE-PROGRAMVARAN ELLER DRAGON DICTATION-TJÄNSTEN PÅ NÅGOT SÄTT FÖRRÄN DU HAR SAMTYCKT TILL VILLKOREN I AVTALET.</p>
    <p>Swype-programvaran och Dragon Dictation-tjänsten består av ett antal klient-servertillämpningar som används för att styra vissa enhetsfunktioner med hjälp av textinmatnings- och röstkommandon, inklusive men inte begränsat till möjligheten att skriva sms- och e-postmeddelanden. Följande allmänna villkor tillåter dig att hämta, installera och använda Swype-programvaran, inklusive eventuella ytterligare Swype-program som Nuance och dess leverantörer kan göra tillgängliga för dig, (&quot;programvaran&quot;), vilken erbjuder textinmatningsmodalitet och ger användare tillgång till Dragon Dictation-servertillämpningar som finns installerade hos Nuance (&quot;tjänsten&quot;) och den medföljande dokumentation som Nuance tillhandahåller för att hjälpa dig att använda programvaran och tjänsten.</p>
    <p>1. <u>BEVILJANDE AV LICENS</u>. Nuance och dess leverantörer beviljar dig (&quot;licenstagaren&quot;) en personlig, icke-exklusiv, återkallelig och begränsad licens som inte kan överlåtas eller vidarelicensieras och endast finns i objektskodformat, i syfte att installera och använda programvaran på en enda enhet och använda tjänsten via programvaran på en sådan enhet och enbart i de länder och på de språk som har gjorts tillgängliga av Nuance och dess leverantörer. Med &quot;enhet&quot; avses en auktoriserad mobil enhet enligt beskrivningen på Nuances webbplats på <a href="http://www.nuancemobilelife.com">http://www.nuancemobilelife.com</a>, vilken kan uppdateras av Nuance emellanåt. Du bekräftar och godkänner även att Nuance kan göra fler programvaruhämtningar tillgängliga, inklusive med inte begränsat till språk, tangentbord och ordböcker, och att du bara kan använda sådana ytterligare programvaruhämtningar med programvaran som finns tillgänglig nedan, och att din användning av sådana ytterligare programvaruhämtningar är föremål för villkoren i det här avtalet. Du är ansvarig för alla kostnader som du ådrar dig och som debiteras av tredje part (dvs. Google, Amazon, Apple), vilka kan ändras från tid till annan, i samband med din hämtning och användning av programvaran och tjänsten. Nuance ansvarar inte för att ersätta dina utlägg till sådan tredje part för användning av programvara eller tjänst så som beskrivs i detta avtal. Vidare bekräftar och godtar du härmed att ditt trådlösa nätverk kommer att användas av programvaran och tjänsten för att skicka och ta emot data och att din mobiloperatör och andra tredjepartsföretag kan komma att debitera dig för programvarans och tjänstens anslutningstid, dataöverföring och/eller användning.</p>
    <p>2. <u>LICENSTAGARENS SKYLDIGHETER</u>.</p>
    <p>2.1. <u>BEGRÄNSNINGAR</u>. Du har inte rätt att (med undantag av fall då lagen tillåter detta) (a) skicka in automatiska eller inspelade frågor med programvaran eller till tjänsten utan föregående skriftligt godkännande av Nuance; (b) använda programvaran eller tjänsten annat än för privat bruk (c) få tillgång till tjänsten med programvaran eller på andra sätt än med programvaran; (d) kopiera, reproducera, distribuera eller på annat sätt mångfaldiga hela eller delar av programvaran (e) sälja, leasa, licensiera, vidarelicensiera, sprida, tilldela eller på annat sätt överlåta rättigheter för hela eller delar av programvaran eller tjänsten; (f) ändra, portera, översätta eller skapa varianter av programvaran eller tjänsten; (g) dekompilera, demontera, baklängeskonstruera eller på annat sätt försöka få fram, återskapa eller identifiera programvarans eller tjänstens källkod, underliggande idéer eller algoritmer; (h) ta bort varumärkesmeddelanden, etiketter eller märken från programvaran (i) använda programvaran eller tjänsten i syfte att jämföra den med andra produkter eller tjänster som tillhandahålls av tredje part.</p>
    <p>3. <u>ÄGANDERÄTT</u>.</p>
    <p>3.1. <u>PROGRAMVARA OCH TJÄNST</u>. Nuance och dess licensgivare innehar samtliga rättigheter till programvaran och tjänsten, inklusive men inte begränsat till samtliga patent, upphovsrättigheter, affärshemligheter, varumärken och andra immateriella rättigheter kopplade till dessa, och alla sådana rättigheter förblir Nuances och/eller deras licensgivares. Ej godkänd kopiering av programvaran och tjänsten eller underlåtelse att följa ovanstående begränsningar resulterar automatiskt i uppsägning av avtalet och alla licenser som har lämnats i enlighet med detta och Nuance äger rätt att söka juridisk och skälig gottgörelse för sådana brott mot avtalet.</p>
    <p>3.2. <u>PROGRAMVARA FRÅN TREDJE PART</u>. Programvaran kan innehålla programvara från tredje part som kräver meddelanden och/eller ytterligare villkor. Sådana meddelande och/eller ytterligare villkor för programvara från tredje part finns på: <a href="http://swype.com/attributions">http://swype.com/attributions</a> och ingår i detta avtal genom hänvisning. Genom att godkänna detta avtal godkänner du även de ytterligare villkor som angivits här, om sådana finns.</p>
    <p>3.3. <u>TALDATA OCH LICENSUPPGIFTER</u>.</p>
    <p>(a) <u>TALDATA</u>. Som en del av tjänsten samlar Nuance in och använder taldata (se definition nedan) i syfte att finjustera, utöka och förbättra taligenkänningstekniken och andra komponenter i tjänsten samt andra tjänster och produkter från Nuance. Genom att godkänna villkoren i avtalet bekräftar och godkänner du även att Nuance får samla in taldata som en del av tjänsten och att sådan information endast får användas av Nuance eller tredje part som arbetar under Nuances ledning i enlighet med gällande sekretessavtal i syfte att finjustera, utöka och förbättra taligenkänningstekniken och andra komponenter i tjänsten samt andra tjänster och produkter från Nuance. Nuance kommer endast att använda informationen i taldata för de ändamål som anges ovan. Med &quot;taldata&quot; avses ljudfiler, tillhörande transkriberingar och loggfiler som du tillhandahåller häri eller som genereras i samband med tjänsten. Alla taldata som du tillhandahåller behandlas konfidentiellt och kan komma att lämnas ut av Nuance där lagen eller gällande regelverk så kräver, till exempel till följd av ett domstolbeslut eller till statliga myndigheter om så behövs eller i händelse av att Nuance säljs till, slås samman med eller förvärvas av ett annat företag.</p>
    <p>(b) <u>LICENSUPPGIFTER</u>. Som en del av programvaran och tjänsten samlar Nuance och dess leverantörer även in och använder licensuppgifter, enligt definitonen nedan. Du bekräftar och godkänner att Nuance kan samla in licensuppgifter som en del av villkoren för den här programvaran och tjänsten. Licensuppgifterna används för att hjälpa Nuance eller tredje parter som arbetar under Nuances ledning, i enlighet med gällande sekretessavtal, att utveckla, utforma och förbättra dess produkter och tjänster. Licensuppgifterna betraktas som icke-personliga eftersom de är i ett format som gör att de inte går att koppla till en enskild person. &quot;Licensuppgifter&quot; innebär information om programvaran och din enhet, till exempel: enhetens märke, modellnummer, bildskärm, enhets-ID, IP-adress och liknande uppgifter.</p>
    <p>(c) Du är införstådd med att du genom att använda programvaran och tjänsten ger ditt samtycke till insamling och användning av taldata och licensuppgifter så som beskrivs häri, inklusive överföring till USA och/eller andra länder för lagring, bearbetning och användning av Nuance och dess tredjepartspartner.</p>
    <p>(d) Taldata och licensuppgifter omfattas av Nuances tillämpliga sekretesspolicy. Mer information om Nuances sekretesspolicy finns på: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>SUPPORT</u>. För att enklare kunna utvärdera och testa tjänsten och programvaran kan licenstagaren ta hjälp av Nuances vanliga frågor, som återfinns på: <a href="http://www.nuancemobilelife.com">http://www.nuancemobilelife.com</a>. Om licenstagaren behöver ytterligare hjälp går det att begära support via ovanstående webbplats. I mån av tillgång på personal kan Nuance tillhandahålla rimliga supporttjänster till licenstagaren per fax, e-post eller på annat sätt för att åtgärda fel och/eller förklara programvarans och tjänstens funktioner. Nuances support besvarar din förfrågan inom 48 arbetstimmar (gäller ej helger och helgdagar/dagar då företaget har stängt).</p>
    <p>5. <u>GARANTIFRISKRIVNING</u>. DU BEKRÄFTAR OCH GODTAR HÄRMED ATT NUANCE OCH DESS LICENSGIVARE OCH LEVERANTÖRER TILLHANDAHÅLLER PROGRAMVARAN OCH TJÄNSTEN TILL DIG ENBART FÖR ATT DU SKA KUNNA ANVÄNDA PROGRAMVARAN OCH TJÄNSTEN. DU ÅTAR DIG FÖLJAKTLIGEN ATT VIDTA ALLA FÖRSIKTIGHETSÅTGÄRDER FÖR ATT SKYDDA DINA DATA OCH SYSTEM FRÅN FÖRLUST ELLER SKADOR. NUANCE, DESS LICENSGIVARE OCH LEVERANTÖRER TILLHANDAHÅLLER PROGRAMVARAN OCH TJÄNSTEN I BEFINTLIGT SKICK MED EVENTUELLA FEL OCH UTAN NÅGON FORM AV GARANTI. I DEN MÅN TILLÄMPLIG LAGSTIFTNING MEDGER DETTA FRISKRIVER SIG NUANCE, DESS LICENSGIVARE OCH LEVERANTÖRER HÄRMED FRÅN ALLA UTTRYCKLIGA ELLER UNDERFÖRSTÅDDA GARANTIER, INKLUSIVE MEN INTE BEGRÄNSAT TILL GARANTIER BETRÄFFANDE SÄLJBARHET, ÄNDAMÅLSENLIGHET ELLER ICKE-INTRÅNG.</p>
    <p>6. <u>ANSVARSBEGRÄNSNING</u>. I DEN MÅN TILLÄMPLIG LAGSTIFTNING MEDGER DETTA FRISKRIVER SIG NUANCE, DESS DIREKTÖRER, CHEFER OCH MEDARBETARE SAMT LEVERANTÖRER OCH LICENSGIVARE HÄRMED FRÅN VARJE FORM AV SKADESTÅNDSANSPRÅK FÖR SÅVÄL DIREKTA SOM INDIREKTA, SÄRSKILDA OCH TILLFÄLLIGA SKADOR SAMT FÖLJDSKADOR OCH FÖRHÖJDA STRAFFSKADESTÅND, INKLUSIVE MEN INTE BEGRÄNSAT TILL SKADESTÅND FÖR VINSTBORTFALL, DATAFÖRLUST, OFÖRMÅGA TILL ANVÄNDNING, AVBROTT I VERKSAMHET ELLER KOSTNAD FÖR SKYDD SOM UPPSTÅR TILL FÖLJD AV ANVÄNDNING AV PROGRAMVARAN ELLER TJÄNSTEN, OAVSETT ORSAK OCH ANSVARSGRUND, ÄVEN OM DE INFORMERATS DÄROM ELLER PÅ FÖRHAND BORDE HA VARIT MEDVETNA OM RISKEN FÖR SÅDANA SKADOR.</p>
    <p>7. <u>AVTALETS LÖPTID OCH UPPSÄGNING</u>. Avtalet träder i kraft i samband med att du godtar villkoren i avtalet och upphör att gälla vid uppsägning. Nuance kan när som helst, efter eget gottfinnande och med eller utan orsak, komma att säga upp avtalet och/eller de licenser som beviljats i enlighet därmed genom att underrätta dig om att tjänsten har upphört att gälla eller sagts upp. Avtalet sägs upp automatiskt om du bryter mot något av dess villkor. Efter uppsägning ska du omedelbart upphöra att använda programvaran samt radera alla kopior av den.</p>
    <p>8. <u>EFTERLEVNAD AV EXPORTRESTRIKTIONER</u>. Du intygar och garanterar härmed att du (i) inte befinner dig i ett land som står under amerikanskt handelsembargo eller som av USA har definierats som ett land som &quot;stöder terrorism&quot; samt att du (ii) inte står med på någon av USA:s listor över parter som omfattas av förbud eller restriktioner.</p>
    <p>9. <u>VARUMÄRKEN</u>. Varumärken, handels- och produktnamn samt logotyper (&quot;varumärken&quot;) som tillhör tredje part som ingår i eller används i programvaran eller tjänsten är varumärken eller registrerade varumärken som tillhör respektive ägare och användningen av sådana varumärken ska vara till gagn för varumärkesinnehavaren. Varumärkena används för att illustrera att systemen kan användas tillsammans och innebär inte (i) att Nuance har ett samarbete med företaget eller (ii) att Nuance rekommenderar eller sanktionerar företaget eller dess produkter och tjänster.</p>
    <p>10. <u>GÄLLANDE LAGSTIFTNING</u>. Detta avtal regleras av lagarna i delstaten Massachusetts i USA, oaktat eventuella motstridiga lagvalsregler, och du samtycker härmed till exklusiv domsrätt för federala och delstatliga domstolar i nämnda delstat i samband med eventuella tvister som uppstår i samband med det här avtalet. Detta avtal är inte underställt FN-konventionen angående avtal om internationella köp av varor och tillämpningen av denna utesluts härmed uttryckligen.</p>
    <p>11. <u>ÄNDRINGAR AV VILLKOR</u>. Du bekräftar och godtar härmed att Nuance emellanåt och efter rimligt förhandsbesked kan ändra villkoren i avtalet genom att kontakta dig på den adress du angav när avtalet upprättades, inklusive din e-postadress. Om du inte godkänner sådana ändringar i avtalet är din enda gottgörelse att sluta använda programvaran och tjänsten. Om du fortsätter att använda någon del av programvaran eller tjänsten efter rimligt förhandsbesked från Nuance om sådana ändringar betraktas detta som ett godtagande av ändringarna.</p>
    <p>12. <u>ALLMÄNNA JURIDISKA VILLKOR</u>. Du har inte rätt att tilldela eller på annat sätt överföra rättigheter eller skyldigheter i avtalet utan föregående skriftligt godkännande från Nuance. Detta avtal utgör hela avtalet mellan dig och Nuance och ersätter alla andra budskap eller marknadsföring beträffande programvaran. Om någon bestämmelse i avtalet befinns vara ogiltig eller ej genomdrivbar ska denna bestämmelse revideras endast i den omfattning som krävs för att den ska bli giltig eller genomdrivbar och återstoden av avtalet ska fortsätta att gälla som tidigare. Även om Nuance underlåter att utnyttja eller genomdriva någon rättighet eller bestämmelse i avtalet ska detta inte ses som att Nuance avstår från rättigheten eller bestämmelsen. Avsnitt 2, 3, 5, 6, 7, 9, 10 och 12 i avtalet gäller även efter att avtalet har löpt ut eller sagts upp.</p>
 </body>
</html>
