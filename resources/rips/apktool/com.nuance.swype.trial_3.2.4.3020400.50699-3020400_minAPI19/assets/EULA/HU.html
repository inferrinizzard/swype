<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Utolsó módosítás dátuma: <b>2014. szeptember 12.</b></p>
    <p>SWYPE DRAGON DICTATION SZOLGÁLTATÁSSAL VÉGFELHASZNÁLÓI LICENCSZERZŐDÉS</p>
    <p>JELEN DOKUMENTUM EGY SZERZŐDÉS, AMELY ÖN (A SWYPE ÉS/VAGY DRAGON DICTATION ALKALMAZÁSOKAT HASZNÁLÓ TERMÉSZETES VAGY JOGI SZEMÉLY) ÉS A NUANCE COMMUNICATIONS, INC. (&quot;NUANCE&quot;) KÖZÖTT JÖN LÉTRE. KÉRJÜK, HOGY ALAPOSAN OLVASSA EL AZ ALÁBBI FELTÉTELEKET.</p>
    <p>A SWYPE SZOFTVER ÉS/VAGY A DRAGON DICTATION SZOLGÁLTATÁS TELEPÍTÉSÉHEZ ÉS HASZNÁLATÁHOZ EL KELL FOGADNIA EZT A VÉGFELHASZNÁLÓI LICENCSZERZŐDÉST (&quot;SZERZŐDÉS&quot;). AZ &quot;ACCEPT&quot; (ELFOGADOM) GOMBRA KATTINTVA MAGÁRA NÉZVE KÖTELEZŐNEK ISMERI EL E SZERZŐDÉS FELTÉTELEIT. CSAK AKKOR HASZNÁLHATJA A SWYPE SZOFTVERT VAGY A DRAGON DICTATION SZOLGÁLTATÁST, HA ELFOGADTA EZEKET A SZERZŐDÉSES FELTÉTELEKET.</p>
    <p>A Swype szoftver és a Dragon Dictation szolgáltatás olyan kliens-szerver alkalmazásokból áll, amelyek lehetővé teszik az eszközök felhasználói számára, hogy az eszközök bizonyos működését szövegbeviteli és beszédparancsokkal irányítsák, ideértve, de nem kizárólagosan a szöveges és e-mail üzenetek készítésének lehetőségét. Az alábbi általános szerződési feltételek engedélyezik Önnek a Swype szoftver letöltését és használatát beleértve minden egyéb olyan szoftvert, amelyet a Nuance vagy beszállítói bocsáthatnak az Ön rendelkezésére (&quot;Szoftver&quot;), és amely biztosítja a szövegbeviteli modalitást és lehetővé teszi a felhasználók számára a Nuance berendezésre telepített Dragon Dictation szerverszolgáltatásokhoz (&quot;Szolgáltatás&quot;), valamint a Nuance által rendelkezésére bocsátott egyéb, a Szoftver használatához és a Szolgáltatás eléréséhez szükséges kiegészítő dokumentációhoz való hozzáférést.</p>
    <p>1. <u>LICENCNYÚJTÁS</u>. A Nuance és beszállítói egy személyes, nem kizárólagos, nem átruházható, allicencbe nem adható, visszavonható, korlátozott licencet nyújt Önnek (&quot;Jogosult&quot;) kizárólag tárgyi kód formátumban, hogy a Szoftvert egyetlen Eszközre telepítse és használja, és hogy az Eszközre telepített Szoftveren keresztül hozzáférjen a Szolgáltatáshoz kizárólag azokban a Szoftverben és a Szolgáltatásban meghatározott országokban és nyelveken, amelyeket a Nuance és beszállítói bocsátanak rendelkezésre. Az &quot;Eszköz&quot; a Nuance által időről időre frissített, a Nuance <a href="http://www.nuancemobilelife.com">http://www.nuancemobilelife.com</a> címen elérhető honlapján ismertetett, engedélyezett mobil eszközt jelent. Ön továbbá tudomásul veszi és elfogadja, hogy a Nuance további szoftverletöltéseket tehet elérhetővé, korlátozás nélkül ideértve a nyelvi változatokat, billentyűzeteket vagy szótárakat, és Ön az ilyen kiegészítő szoftverletöltéseket kizárólag a jelen Szerződés alapján biztosított szoftverrel együtt használhatja, és az ilyen kiegészítő szoftverletöltések a jelen szerződés feltételeinek hatálya alá tartoznak. A felmerült és harmadik felek (pl. Google, Amazon, Apple) által kiterhelt költségek megfizetése Önt terheli, amelynek összege a Szoftver és a Szolgáltatások letöltésének és használatának függvényében időről időre változhat. A Nuance nem köteles megtéríteni a Szoftver és a Szolgáltatások jelen Szerződés szerinti letöltéséért és használatáért harmadik félnek kifizetett összeget. Tudomásul továbbá veszi és elfogadja, hogy a Szoftver és a Szolgáltatás az Ön vezeték nélküli hálózatát használja adatküldésre és -fogadásra, hogy mobilszolgáltatója és más harmadik személyek a Szoftver és a Szolgáltatás hálózati, adat és/vagy használati díjait Önnek kiszámlázhatja.</p>
    <p>2. <u>A JOGOSULT KÖTELEZETTSÉGEI</u>.</p>
    <p>2.1. <u>KORLÁTOZÁSOK</u>. Hacsak a jogszabályok nem engedik meg: (a) nyújthat be a Szoftverrel vagy a Szolgáltatáshoz automatikus vagy rögzített lekérdezéseket, kivéve, ha a Nuance írásban eltérő jóváhagyást nem ad; (b) másra mint saját használatára nem használhatja a szoftvert és a Szolgáltatást; (c) férhet hozzá a Szolgáltatáshoz a Szoftvertől eltérő szoftverekkel vagy módokon; (d) nem másolhatja le, reprodukálhatja, oszthatja meg a Szoftvert, vagy nem készíthet róla más módon duplikátumot, sem részben sem egészben; (e) nem adhat el, nem adhat lízingbe, allincencbe, nem terjeszthet, nem rendelhet máshoz, nem ruházhat át semmilyen a Szoftverhez vagy a Szolgáltatáshoz fűződő jogot sem részben sem egészben; (f) nem módosíthatja, adaptálhatja, fordíthatja le a Szoftvert vagy a Szolgáltatást, és nem hozhat létre származékos alkotásokat a Szoftverből vagy a Szolgáltatásból; (g) a Szoftver vagy a Szolgáltatás forráskódját, alapgondolatait vagy algoritmusait semmilyen módon nem fordíthatja vissza, nem fejtheti vissza, belső felépítését nem elemezheti, illetve semmilyen módon nem kísérelheti meg levezetni, rekonstruálni, azonosítani vagy felfedezni; (h) nem távolíthat el semmilyen tulajdonosi feliratot, címkét vagy jelet a Szoftverről; vagy (i) nem használhatja a Szoftvert vagy a Szolgáltatást harmadik fél által rendelkezésre bocsátott termékekkel vagy szolgáltatásokkal való összehasonlításra vagy benchmarkingra.</p>
    <p>3. <u>TULAJDONJOGOK</u>.</p>
    <p>3.1. <u>SZOFTVER ÉS SZOLGÁLTATÁS</u>. A Szoftverhez és a Szolgáltatáshoz kapcsolódó összes jog, jogcím és érdek, többek közt, de nem kizárólagosan a hozzájuk kapcsolódó szabadalmi, szerzői, üzleti titokkal kapcsolatos, védjegy vagy más szellemi alkotáshoz kapcsolódó jog, és az összes ilyen joghoz fűződő jogcím kizárólag a Nuance és/vagy a licencadói tulajdonát képezik. A Szoftver vagy a Szolgáltatás jogosulatlan másolása vagy a fenti korlátozások megsértése a jelen Szerződés és az annak alapján nyújtott összes licenc automatikus megszűnését eredményezi, és a Nuance számára megnyitja az ilyen kötelezettségszegéssel kapcsolatos jogorvoslati és méltányossági jóvátételi lehetőségeket.</p>
    <p>3.2. <u>HARMADIK FÉL SZOFTVERE</u>. A Szoftver magában foglalhatja harmadik fél szoftverét, amely feliratokat és/vagy további szerződéses feltételeket tesz szükségessé. Harmadik fél ilyen szükséges szoftverfeliratai és/vagy további szerződéses feltételei az alábbi helyen találhatóak: <a href="http://swype.com/attributions">http://swype.com/attributions</a> és részét képezik a jelen Szerződésnek, amelybe beolvasztottuk őket. A jelen Szerződés elfogadásával a Szerződésbe foglalt esetleges további szerződéses feltételeket is elfogadja.</p>
    <p>3.3. <u>BESZÉDADATOK ÉS LICENCELÉSI ADATOK</u>.</p>
    <p>(a) <u>BESZÉDADATOK</u>. A Nuance a Szolgáltatás részeként az alább meghatározottak szerint Beszédadatokat gyűjt annak érdekében, hogy finomhangolja, javítsa és fejlessze a beszédfelismerést, valamint a Szolgáltatás és a Nuance egyéb szolgáltatásainak és termékeinek más összetevőit. A jelen Szerződés feltételeinek elfogadásával tudomásul veszi, beleegyezik és elfogadja, hogy a Nuance Beszédadatokat gyűjt a Szolgáltatás részeként, és az ilyen információt a Nuance vagy az irányítása alatt álló harmadik felek csak annak érdekében használják fel a titoktartási megállapodásoknak megfelelően, hogy finomhangolják, javítsák és fejlesszék a beszédfelismerést és a Szolgáltatás más összetevőit, valamint a Nuance más szolgáltatásait és termékeit. A Nuance a fent megjelölt célokon kívül más célra nem használja fel a Beszédadatokban található információelemeket. A &quot;Beszédadat&quot; azokat a hangfájlokat, kapcsolódó átiratokat és napló fájlokat jelenti, amelyeket Ön a jelen pont szerint nyújt, vagy amelyek a Szolgáltatással kapcsolatban keletkeznek. Az Ön által megadott minden beszédadat bizalmas természetű marad, és a Nuance csak a jogi vagy szabályozói előírásoknak való megfelelés érdekében közölheti harmadik féllel, például bírói határozat alapján vagy egy kormányzati intézmény részére jogi előírás vagy felhatalmazás alapján, vagy abban az esetben, ha a Nuance felvásárlására vagy egy másik entitásba való beolvadására vagy ilyen entitás általi megszerzésére kerül sor.</p>
    <p>(b) <u>LICENCELÉSI ADATOK</u>. A Szoftver és a szolgáltatás részeként a Nuance és beszállítói szintén gyűjtik és felhasználják az alább meghatározott Licencelési adatokat. Ön tudomásul veszi, hozzájárul és elfogadja, hogy a Nuance a Szoftver és a Szolgáltatás részeként Licencelési adatokat gyűjthet. A Licencelési adatok titoktartási megállapodások értelmében segítik a Nuance-ot és a Nuance irányítása alatt álló harmadik feleket, hogy továbbfejlesszék, építsék és javítsák termékeiket és szolgáltatásaikat. A Licencelési adatok nem tekintendőek személyes adatoknak, mert a Licencelési adatoknak a formája nem teszi lehetővé, hogy meghatározott egyénekkel hozzák közvetlen összefüggésbe őket. A &quot;Licencelési adatok&quot; a Szoftverrel és az Ön készülékével kapcsolatos információkat jelentik, például: a készülék márkáját, a modellszámát, a kijelzőjét, a készülék azonosítóját, az IP-címét és hasonló adatokat.</p>
    <p>(c) Tudomásul veszi, hogy Szoftver és a Szolgáltatás használatával Ön hozzájárul a Licencelési adatok és a Beszédadatok jelen Szerződésben rögzített összegyűjtéséhez és használatához, beleértve mindkettőnek az Egyesült Államokba és/vagy más országokba való továbbításához, hogy a Nuance és harmadik felek tárolják, feldolgozzák és használják őket.</p>
    <p>(d) A Beszédadatok és Licencelési adatok a Nuance vonatkozó adatvédelmi szabályzatának hatálya alá esnek. További információért olvassa el a Nuance alábbi helyen található adatvédelmi szabályait: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>TERMÉKTÁMOGATÁS</u>. A Szolgáltatás és a Szoftver kiértékelési és tesztelési folyamatának elősegítése érdekében a Jogosult az alábbi helyen megtekintheti a Nuance-nak feltett gyakori kérdéseket: <a href="http://www.nuancemobilelife.com">http://www.nuancemobilelife.com</a>. További terméktámogatási igény esetén a Jogosult a fenti honlapon kérhet ilyen terméktámogatást, és a Nuance alkalmazottai elérhetősége esetén ésszerű terméktámogatási szolgáltatásokat nyújthat faxon, e-mailben vagy más módon a Jogosult számára a Szoftver vagy Szolgáltatás funkcióinak és tulajdonságainak hibájával és/vagy tisztázásával kapcsolatban. A Nuance Terméktámogatás 48 munkaórán belül válaszol kérdéseire (ide nem értve a hétvégéket, valamint az állami / vállalati ünnepeket).</p>
    <p>5. <u>SZAVATOSSÁGGAL KAPCSOLATOS JOGNYILATKOZAT</u>. TUDOMÁSUL VESZI ÉS ELFOGADJA, HOGY A NUANCE, LICENCADÓI ÉS BESZÁLLÍTÓI KIZÁRÓLAG ABBÓL A CÉLBÓL BOCSÁTJÁK RENDELKEZÉSÉRE A SZOFTVERT ÉS A SZOLGÁLTATÁST, HOGY LEHETŐVE TEGYÉK SZÁMÁRA A SZOFTVER ÉS A SZOLGÁLTATÁS HASZNÁLATÁT. ENNEK MEGFELELŐEN ÖN VÁLLALJA, HOGY MINDEN ÓVINTÉZKEDÉST ÉS BIZTONSÁGI ELŐÍRÁST MEGTESZ, AMELY AZ ÖN ADATAINAK ÉS RENDSZERÉNEK AZ ADATVESZTÉSTŐL VAGY KÁROSODÁSTÓL VALÓ MEGÓVÁSA ÉRDEKÉBEN SZÜKSÉGES. A NUANCE, LICENCADÓI ÉS BESZÁLLÍTÓI A SZOFTVERT ÉS A SZOLGÁLTATÁST ANNAK AKTUÁLIS ÁLLAPOTÁBAN NYÚJTJÁK, ANNAK MINDEN HIBÁJÁVAL EGYÜTT ÉS MINDENFÉLE SZAVATOSSÁGI KÖTLEZETTSÉGVÁLLALÁS NÉLKÜL. A VONATKOZÓ JOGSZABÁLYOK ÁLTAL MEGENGEDETT MAXIMÁLIS MÉRTÉKBEN A NUANCE, LICENCADÓI ÉS BESZÁLLÍTÓI KIFEJEZETTEN KIZÁRNAK MINDENFÉLE KIFEJEZETT VAGY REJTETT SZAVATOSSÁGOT, BELEÉRTVE AZ ÉRTÉKESÍTHETŐSÉGI, EGY BIZONYOS CÉLRA VALÓ ALKALMASSÁGGAL KAPCSOLATOS ÉS JOGTISZTASÁGI SZAVATOSSÁGOT.</p>
    <p>6. <u>FELELŐSSÉGKORLÁTOZÁS</u>. A VONATKOZÓ JOGSZABÁLYOK ÁLTAL MEGENGEDETT MAXIMÁLIS MÉRTÉKBEN A NUANCE ÉS TISZTVISELŐI, IGAZGATÓI ÉS ALKALMAZOTTAI, BESZÁLLÍTÓI VAGY LICENCADÓI SEMMILYEN ESETBEN NEM FELELŐSEK KÖZVETLEN, KÖZVETETT, KÜLÖNLEGES, ESHETŐLEGES, KÖVETKEZMÉNYI VAGY BÜNTETŐ KÁROKÉRT, BELEÉRTVE, DE NEM KIZÁRÓLAGOSAN AZ ELMARADT NYERESÉGET, HASZNÁLAT KIESÉSÉT, ÜZEMI MŰKÖDÉSBEN BEKÖVETKEZETT KIESÉST VAGY BIZTOSÍTÁSI DÍJAT, AMELY BÁRMILYEN OKBÓL KIFOLYÓLAG A SZOFTVER VAGY A SZOLGÁLTATÁS HASZNÁLATÁBÓL ERED, BÁRMILYEN FELELŐSSÉGI ELMÉLET ALAPJÁN, MÉG ABBAN AZ ESETBEN SEM, HA ERRŐL TÁJÉKOZTATTÁK VAGY HA ELŐZETESEN TISZTÁBAN KELLETT VOLNA LENNIE AZ ILYEN KÁROK BEKÖVETKEZÉSÉNEK LEHETŐSÉGÉVEL.</p>
    <p>7. <u>IDŐTARTAM ÉS FELMONDÁS</u>. Ez a Szerződés akkor lép hatályba, amikor Ön a szerződéses feltételeket elfogadja és felmondásáig tart. A Nuance saját belátása szerint bármikor felmondhatja ezt a Szerződést és/vagy az ennek alapján nyújtott licenceket indoklással vagy anélkül, oly módon, hogy értesíti Önt a Szolgáltatás lejáratáról vagy megszüntetéséről. Ez a Szerződés automatikusan felmondásra kerül, amennyiben Ön bármely rendelkezését megszegi. Felmondás esetén Ön azonnal köteles a Szoftver használatát befejezni és összes másolatát törölni.</p>
    <p>8. <u>EXPORTMEGFELELŐSÉG</u>. Ön kijelenti és szavatolja, hogy (i) Ön nem tartózkodik olyan országban, amely az USA kormányának embargója alatt áll, vagy amelyet az USA kormánya &quot;terroristákat támogató&quot; országként megjelölt; és (ii) Ön nem szerepel az USA kormányának semmilyen olyan listáján, amely a tiltott vagy korlátozott feleket tartalmazza.</p>
    <p>9. <u>VÉDJEGYEK</u>. Harmadik feleknek a Szoftverben és a Szolgáltatásban található vagy ezek által használt védjegyei, üzleti nevei, terméknevei és logói (&quot;Védjegyek&quot;) a tulajdonosuk védjegyei vagy bejegyzett védjegyei, és az ilyen Védjegyek használata a védjegytulajdonosok javára történik. Az ilyen Védjegyek használata az együttműködést jelzi, és nem jelenti azt, hogy: (i) a Nuance az ilyen vállalkozással szervezeti kapcsolatban áll, vagy (ii) a Nuance az ilyen vállalkozást vagy a termékeit és szolgáltatásait támogatja vagy jóváhagyja.</p>
    <p>10. <u>ALKALMAZANDÓ JOG</u>. A jelen Szerződés tekintetében a Massachusetts Szövetségi Állam (Amerikai Egyesült Államok) törvényei az irányadók, tekintet nélkül a kollíziós elveire, és a jelen Szerződésből eredő minden vitával kapcsolatban Ön ezennel aláveti magát a nevezett Szövetségi Állam szövetségi és állami bíróságai kizárólagos illetékességének. A jelen Szerződésre nem vonatkozik az Egyesült Nemzetek által elfogadott Nemzetközi árukereskedelmi szerződésekről szóló egyezmény, amelynek alkalmazását a jelen szakasz kifejezetten kizárja.</p>
    <p>11. <u>MÓDOSÍTHATÓ FELTÉTELEK</u>. Tudomásul veszi és elfogadja, hogy a Nuance időről időre módosíthatja a jelen Szerződés feltételeit a regisztráció során megadott címre, ideértve az Ön email címét is, küldött ésszerű tájékoztatással. Amennyiben Ön nem ért egyet a jelen Szerződés ilyen módosításaival, akkor az egyetlen lehetősége ennek orvoslására, hogy nem használja tovább a Szoftvert és a Szolgáltatást. Amennyiben Ön a Szoftver vagy a Szolgáltatás bármely részét azt követően tovább használja, hogy a Nuance Önnek ésszerű tájékoztatást küldött az ilyen módosítás áttekintése érdekében, akkor ez az ilyen módosítás elfogadásának tekintendő.</p>
    <p>12. <u>ÁLTALÁNOS JOGI FELTÉTELEK</u>. A Nuance előzetes írásbeli hozzájárulása nélkül Ön nem engedményezhet vagy egyébként nem ruházhat át a jelen Szerződés alapján fennálló semmilyen jogot vagy kötelezettséget. Ez a Szerződés a Nuance és Ön közötti teljes megállapodást tartalmazza és a Szoftverrel kapcsolatos minden más kommunikációt vagy hirdetményt felülír. Ha a jelen Szerződés bármely rendelkezése érvénytelennek vagy végrehajthatatlannak bizonyul, akkor az ilyen rendelkezést csak annyiban kell módosítani, amennyiben az az érvénytelenség vagy végrehajthatatlanság orvoslásához szükséges, és a Szerződés egyéb részei teljes mértékben hatályban és érvényben maradnak. Amennyiben a Nuance elmulasztja valamely jog vagy rendelkezés gyakorlását vagy érvényesítését, az nem jelenti az ilyen jogról vagy rendelkezésről való lemondást. A Szerződés 2, 3, 5, 6, 7, 9, 10 és 12. szakaszai a Szerződés lejárata vagy megszűnése után is hatályban maradnak.</p>
 </body>
</html>
