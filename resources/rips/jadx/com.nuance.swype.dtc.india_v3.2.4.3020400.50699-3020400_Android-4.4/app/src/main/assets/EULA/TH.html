<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>วันที่ปรับปรุงล่าสุด: <b>12 กันยายน 2014</b></p>
    <p>ข้อตกลงการให้สิทธิ์ผู้ใช้ SWYPE WITH DRAGON DICTATION</p>
    <p>นี่คือข้อตกลงตามกฎหมายระหว่างคุณ (ปัจเจกบุคคลหรือนิติบุคคลผู้ใช้แอปพลิเคชัน SWYPE และ/หรือแอปพลิเคชัน DRAGON DICTATION) และ NUANCE COMMUNICATIONS, INC. (&quot;NUANCE&quot;) โปรดอ่านข้อกำหนดต่อไปนี้อย่างระมัดระวัง</p>
    <p>คุณต้องยอมรับข้อกำหนดในข้อตกลงการให้สิทธิ์ผู้ใช้นี้ (&quot;ข้อตกลง&quot;) เพื่อที่จะติดตั้งและใช้ซอฟต์แวร์ SWYPE และ/หรือบริการ DRAGON DICTATION เมื่อคุณคลิกปุ่ม &quot;ยอมรับ&quot; แสดงว่าคุณตกลงที่จะผูกพันตามข้อกำหนดที่ระบุไว้ในข้อตกลงนี้ คุณจะต้องไม่ใช้ซอฟต์แวร์ SWYPE หรือบริการ DRAGON DICTATION ไม่ว่าในลักษณะใด เว้นแต่คุณได้ยอมรับข้อกำหนดและเงื่อนไขเหล่านี้แล้ว</p>
    <p>ซอฟต์แวร์ Swype และบริการ Dragon Dictation ประกอบด้วยแอปพลิเคชันไคลเอ็นต์/เซิร์ฟเวอร์บางอย่างที่อนุญาตให้ผู้ใช้อุปกรณ์ควบคุมการทำงานเฉพาะอย่างของอุปกรณ์ดังกล่าวผ่านทางข้อความป้อนเข้าและคำสั่งทางวาจา ซึ่งรวมถึง แต่มิได้จำกัดเพียงความสามารถในการสร้างข้อความและข้ิิิอความอีเมล ข้อกำหนดและเงื่อนไขทั่วไปต่อไปนี้อนุญาตให้คุณดาวน์โหลด ติดตั้ง และใช้ซอฟต์แวร์ Swype ซึ่งรวมถึงซอฟต์แวร์ Swype เพิ่มเติมใดๆ ที่ Nuance และซัพพลายเออร์ของตนอาจมีให้บริการแก่คุณ (&quot;ซอฟต์แวร์&quot;) โดยให้รูปแบบข้อความป้อนเข้าและอนุญาตให้ผู้ใช้เข้าถึงแอปพลิเคชันเซิร์ฟเวอร์ Dragon Dictation ที่ติดตั้งที่ส่วนให้บริการของ Nuance (&quot;บริการ&quot;) และเอกสารประกอบที่จัดหาให้โดย Nuance สำหรับการใช้ซอฟต์แวร์และการเข้าถึงบริการ</p>
    <p>1. <u>การมอบสิทธิ์การใช้งาน</u> Nuance และซัพพลายเออร์ของตนมอบสิทธิ์แก่คุณ (&quot;ผู้รับสิทธิ์&quot;) ในการใช้งานส่วนบุคคลแบบจำกัดที่ไม่ใช่เอกสิทธิ์ ไม่สามารถถ่ายโอนได้ ไม่สามารถรับช่วงต่อได้ สามารถเพิกถอนได้ โดยอยู่ในรูปแบบออบเจ็กต์โค้ดเท่านั้น เพื่อการติดตั้งและใช้งานซอฟต์แวร์บนอุปกรณ์เดียว และเพื่อเข้าถึงบริการผ่านทางซอฟต์แวร์บนอุปกรณ์นั้นๆ ภายในประเทศและภาษาในซอฟต์แวร์และบริการที่มีให้บริการโดย Nuance และซัพพลายเออร์ของตนเท่านั้น &quot;อุปกรณ์&quot; คืออุปกรณ์เคลื่อนที่ที่ได้รับอนุญาตตามที่อธิบายไว้บนเว็บไซต์ของ Nuance ดังต่อไปนี้ <a href="http://www.nuancemobilelife.com">http://www.nuancemobilelife.com</a> ซึ่ง Nuance อาจอัปเดตคำอธิบายดังกล่าวเป็นครั้งคราว คุณรับทราบและตกลงต่อไปอีกว่า Nuance อาจให้บริการดาวน์โหลดซอฟต์แวร์เพิ่มเติม ซึ่งรวมถึง แต่มิได้จำกัดเพียงภาษา แป้นพิมพ์ หรือพจนานุกรม และคุณสามารถใช้การดาวน์โหลดซอฟต์แวร์เพิ่มเติมดังกล่าวกับซอฟต์แวร์ที่จัดหาให้ภายใต้ข้อตกลงนี้เท่านั้น และการใช้การดาวน์โหลดซอฟต์แวร์เพิ่มเติมดังกล่าวของคุณอยู่ภายใต้ข้อกำหนดและเงื่อนไขของข้อตกลงนี้ คุณเป็นผู้รับผิดชอบค่าบริการใดๆ เกี่ยวกับการดาวน์โหลดและการใช้ซอฟต์แวร์และบริการที่คุณดำเนินการขึ้นและถูกเรียกเก็บโดยบุคคลที่สาม (ซึ่งก็คือ Google, Amazon, Apple) ซึ่งอาจมีการเปลี่ยนแปลงเป็นครั้งคราว Nuance ไม่มีพันธะหน้าที่ใดๆ ที่จะคืนเงินที่ชำระไปใดๆ ให้แก่บุคคลที่สามดังกล่าวสำหรับการใช้ซอฟต์แวร์หรือบริการของคุณตามที่แสดงในข้อตกลงนี้ คุณรับทราบและตกลงต่อไปอีกว่าซอฟต์แวร์และบริการจะใช้เครือข่ายไร้สายของคุณในการส่งและรับข้อมูล และผู้ให้บริการโทรศัพท์เคลื่อนที่ของคุณและบุคคลที่สามอาจจะเรียกเก็บค่าธรรมเนียมในการให้บริการสัญญาณ ข้อมูล และ/หรือการใช้ซอฟต์แวร์และบริการจากคุณ</p>
    <p>2. <u>พันธะหน้าที่ของผู้รับสิทธิ์</u></p>
    <p>2.1. <u>ข้อจำกัด</u> ห้ามไม่ให้คุณดำเนินการดังต่อไปนี้ (ยกเว้นที่ได้รับอนุญาตตามกฎหมาย): (ก) ส่งข้อสงสัยที่ถูกทำขึ้นโดยอัตโนมัติิหรือที่ถูกบันทีกใดๆ กับซอฟต์แวร์หรือบริการ เว้นเสียแต่ว่าได้รับการอนุมัติเป็นอื่นเป็นลายลักษณ์อักษรโดย Nuance (ข) ใช้ซอฟต์แวร์และบริการนอกเหนือจากการใช้ของคุณเอง (ค) เข้าถึงบริการด้วยซอฟต์แวร์อื่นหรือวิธีการอื่นนอกเหนือจากซอฟต์แวร์นี้ (ง) คัดลอก ทำซ้ำ เผยแพร่ หรือลอกแบบในลักษณะอื่นใดสำหรับซอฟต์แวร์ ไม่ว่าทั้งหมดหรือบางส่วน (จ) จำหน่าย ให้เช่า ให้สิทธิ์ใช้งาน ให้สิทธิ์ใช้งานช่วง เผยแพร่ มอบหมาย ถ่ายโอน หรือมอบสิทธิ์อื่นใดในซอฟต์แวร์หรือบริการ ไม่ว่าทั้งหมดหรือบางส่วน (ฉ) ดัดแปลง เชื่อมโยง แปล หรือสร้างผลงานต่อยอดจากซอฟต์แวร์หรือบริการ (ช) ดีคอมไพล์ ถอดแยก ทำวิศวกรรมย้อนกลับ หรือพยายามในลักษณะอื่นใดเพื่อพัฒนาต่อยอด รื้อโครงสร้าง ระบุ หรือค้นหาซอร์สโค้ด แนวคิดพื้นฐาน หรืออัลกอริธึมของซอฟต์แวร์หรือบริการ ไม่ว่าจะด้วยวิธีใดก็ตาม (ฌ) เอาประกาศ ป้ายระบุ หรือเครื่องหมายกรรมสิทธิ์ออกจากซอฟต์แวร์ หรือ (ญ) ใช้ซอฟต์แวร์หรือบริการเพื่อจุดประสงค์ในการเปรียบเทียบหรือทดสอบประสิทธิภาพกับผลิตภัณฑ์หรือบริการที่จัดหาโดยบุคคลที่สาม</p>
    <p>3. <u>กรรมสิทธิ์</u></p>
    <p>3.1. <u>ซอฟต์แวร์และบริการ</u> Nuance และผู้ให้สิทธิ์ครอบครองสิทธิ์ กรรมสิทธิ์ และผลประโยชน์ในซอฟต์แวร์และบริการ รวมถึงแต่ไม่จำกัดเฉพาะสิทธิบัตร ลิขสิทธิ์ ความลับทางการค้า เครื่องหมายการค้า และสิทธิ์ในทรัพย์สินทางปัญญาอื่นๆ ที่เกี่ยวข้อง และสิทธิ์ดังกล่าวจะยังคงเป็นของ Nuance และ/หรือผู้ให้สิทธิ์เท่านั้น การคัดลอกซอฟต์แวร์หรือบริการโดยไม่ได้รับอนุญาต หรือการละเลยไม่ปฏิบัติตามข้อจำกัดข้างต้น จะส่งผลให้ข้อตกลงนี้และสิทธิ์การใช้งานทั้งหมดที่มอบให้ภายใต้ข้อตกลงถูกยกเลิกโดยอัตโนมัติ และจะต้องจัดหาวิธีการเยียวยาทางกฎหมายและวิธีการเยียวยาที่เป็นธรรมแก่ Nuance สำหรับการละเมิดดังกล่าว</p>
    <p>3.2. <u>ซอฟต์แวร์ของบุคคลที่สาม</u> ซอฟต์แวร์อาจมีซอฟต์แวร์ของบุคคลที่สามซึ่งต้องมีประกาศและ/หรือข้อกำหนดและเงื่อนไขเพิ่มเติม ประกาศและ/หรือข้อกำหนดและเงื่อนไขที่จำเป็นของซอฟต์แวร์ของบุคคลที่สามมีอยู่ที่: <a href="http://swype.com/attributions">http://swype.com/attributions</a> และได้รับการสร้างเป็นส่วนหนึ่งของและรวมสำหรับการอ้างอิงไว้ในข้อตกลงนี้ การยอมรับข้อตกลงนี้หมายถึง คุณได้ยอมรับข้อกำหนดและเงื่อนไขเพิ่มเติม (หากมี) ที่ระบุไว้ในที่นี้ด้วย</p>
    <p>3.3. <u>ข้อมูลเสียงพูดและข้อมูลสิทธิ์ใช้งาน</u></p>
    <p>(ก) <u>ข้อมูลเสียงพูด</u> Nuance รวบรวมและใช้ข้อมูลเสียงพูด ดังที่กำหนดด้านล่าง ในการปรับให้สอดคล้อง เสริมสร้าง และปรับปรุงการจดจำเสียงพูดและองค์ประกอบอื่นๆ ของบริการนี้ และบริการและผลิตภัณฑ์อื่นๆ ของ Nuance อันเป็นส่วนหนึ่งของบริการ ในการยอมรับข้อกำหนดและเงื่อนไขของข้อตกลงนี้หมายถึง คุณได้รับทราบ ยินยอม และยอมรับว่า Nuance สามารถรวบรวมข้อมูลเสียงพูด ในฐานะส่วนหนึ่งของบริการ และข้อมูลดังกล่าวจะถูกใช้งานโดย Nuance หรือบุคคลที่สามที่ดำเนินการภายใต้ข้อบังคับของ Nuance โดยเป็นไปตามข้อตกลงการเก็บรักษาข้อมูลเป็นความลับเท่านั้น โดยใช้เพื่อปรับให้สอดคล้อง เสริมสร้าง และปรับปรุงการจดจำเสียงพูดและองค์ประกอบอื่นๆ ของบริการนี้ และบริการและผลิตภัณฑ์อื่นของ Nuance Nuance จะไม่ใช้องค์ประกอบข้อมูลในข้อมูลเสียงพูดใดๆ เพื่อจุดประสงค์ใดๆ ยกเว้นตามที่ระบุไว้ข้างต้น &quot;ข้อมูลเสียงพูด&quot; หมายถึงไฟล์เสียง การถอดความที่เกี่ยวข้อง และไฟล์บันทึกที่คุณเป็นผู้จัดเตรียมภายใต้หรือที่เกิดขึ้นโดยเกี่ยวเนื่องกับบริการนี้ ข้อมูลเสียงพูดใดๆ และทั้งหมดที่คุณจัดเตรียมให้จะยังคงถูกเก็บเป็นความลับและอาจได้รับการเปิดเผยโดย Nuance ในกรณีที่จำเป็น เพื่อให้เป็นไปตามข้อกำหนดทางกฎหมายหรือกฎระเบียบ เช่น ภายใต้คำสั่งศาล หรือต่อหน่วยงานราชการในกรณีที่จำเป็นหรือได้รับอนุญาตตามกฎหมาย หรือในกรณีที่มีการขาย ควบรวมกิจการ หรือเข้าซื้อกิจการขององค์กรอื่นโดย Nuance</p>
    <p>(ข) <u>ข้อมูลสิทธิ์ใช้งาน</u> Nuance และซัพพลายเออร์ของตนทำการรวบรวมและใช้ข้อมูลสิทธิ์ใช้งานด้วย อันเป็นส่วนหนึ่งของซอฟต์แวร์และบริการ ดังที่กำหนดไว้ด้านล่าง คุณรับทราบ ยินยอม และยอมรับว่า Nuance สามารถรวบรวมข้อมูลสิทธิ์ใช้งาน อันเป็นส่วนหนึ่งของการจัดหาซอฟต์แวร์และบริการ ข้อมูลสิทธิ์ใช้งานถูกใช้เพื่อช่วย Nuance หรือบุคคลที่สามผู้กระทำการภายใต้การควบคุมของ Nuance ตามข้อตกลงการเก็บรักษาข้อมูลเป็นความลับ ในการพัฒนา สร้าง และปรับปรุงผลิตภัณฑ์และบริการของตน ข้อมูลสิทธิ์ใช้งานไม่ถือเป็นข้อมูลส่วนบุคคล เนื่องจากข้อมูลสิทธิ์ใช้งานดังกล่าวไม่สามารถเชื่อมโยงไปยังบุคคลใดบุคคลหนึ่งได้โดยตรง &quot;ข้อมูลสิทธิ์ใช้งาน&quot; หมายถึงข้อมูลเกี่ยวกับซอฟต์แวร์และอุปกรณ์ของคุณ เช่น: แบรนด์อุปกรณ์ หมายเลขรุ่น หน้าจอ หมายเลขประจำอุปกรณ์ ที่อยู่ IP และข้อมูลที่คล้ายคลึงกัน</p>
    <p>(ค) คุณเข้าใจว่าโดยการใช้ซอฟต์แวร์และบริการของคุณ คุณยินยอมให้มีการรวบรวมและใช้ข้อมูลเสียงพูดและข้อมูลสิทธิ์ใช้งานที่ระบุไว้ในที่นี้ รวมถึงการถ่ายโอนทั้งไปยังสหรัฐอเมริกาและ/หรือประเทศอื่นๆ เพื่อทำการจัดเก็บ ประมวลผล และใช้งานโดย Nuance และพันธมิตรบุคคลที่สาม</p>
    <p>(ง) ข้อมูลเสียงพูดและข้อมูลสิทธิ์ใช้งานอยู่ภายใต้นโยบายส่วนบุคคลที่เกี่ยวข้องของ Nuance สำหรับข้อมูลเพิ่มเติม โปรดดูนโยบายส่วนบุคคลของ Nuance ที่: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ความช่วยเหลือ</u> เพื่อทำให้กระบวนการประเมินและการทดสอบซอฟต์แวร์และบริการเป็นไปอย่างสะดวกง่ายดาย ผู้รับสิทธิ์สามารถอ้างอิงคำถามที่พบบ่อยของ Nuance ที่ <a href="http://www.nuancemobilelife.com">http://www.nuancemobilelife.com</a> สำหรับความช่วยเหลือเพิ่มเติม ผู้รับสิทธิ์อาจร้องขอผ่านทางเว็บไซต์ดังกล่าว และ Nuance อาจจัดเตรียมบริการความช่วยเหลือตามสมควรทางโทรสาร อีเมล หรือวิธีการอื่นๆ แก่ผู้รับสิทธิ์ในเรื่องความบกพร่องและ/หรือการให้ความกระจ่างเกี่ยวกับฟังก์ชันและคุณลักษณะของซอฟต์แวร์และบริการ ทั้งนี้ ขึ้นอยู่กับการมีพนักงานของ Nuance ในการดำเนินการเรื่องนี้ Nuance Support จะตอบคำถามของคุณภายใน 48 ชั่วโมงทำการ (ไม่รวมวันเสาร์-อาทิตย์ และวันหยุดราชการ/ของบริษัท)</p>
    <p>5. <u>ข้อสงวนสิทธิ์การรับประกัน</u> คุณรับทราบและตกลงว่า NUANCE และผู้ให้สิทธิ์และซัพพลายเออร์ของตนจัดเตรียมซอฟต์แวร์และบริการแก่คุณเพื่ออนุญาตให้คุณใช้ซอฟต์แวร์และบริการได้แต่เพียงอย่างเดียว ดังนั้นคุณจึงตกลงที่จะดำเนินมาตรการเบื้องต้นและการป้องกันที่จำเป็นเพื่อปกป้องข้อมูลและระบบของคุณไม่ให้สูญหายหรือได้รับความเสียหาย NUANCE ผู้ให้สิทธิ์และซัพพลายเออร์ของตนจัดเตรียมซอฟต์แวร์และบริการ &quot;ตามสภาพที่เป็นอยู่&quot; พร้อมด้วยข้อบกพร่องทั้งหมด โดยไม่มีการรับประกันใดๆ ตามขอบเขตสูงสุดที่กฎหมายอนุญาต NUANCE ผู้ให้สิทธิ์และซัพพลายเออร์ของตนปฏิเสธการรับประกันโดยชัดแจ้งหรือโดยนัย รวมถึงการรับประกันเกี่ยวกับความสามารถในการจัดจำหน่าย ความเหมาะสมสำหรับจุดประสงค์ที่เฉพาะเจาะจง หรือการไม่ละเมิดสิทธิ์</p>
    <p>6. <u>การจำกัดความรับผิด</u> ตามขอบเขตสูงสุดที่กฎหมายอนุญาต ไม่ว่าในกรณีใดก็ตาม NUANCE รวมถึงผู้บริหาร กรรมการ และพนักงาน ซัพพลายเออร์หรือผู้ให้สิทธิ์ของตน จะไม่รับผิดชอบต่อความเสียหายทางตรง ความเสียหายทางอ้อม ความเสียหายพิเศษ ความเสียหายที่เป็นอุบัติเหตุ ความเสียหายที่เป็นผลสืบเนื่อง หรือความเสียหายที่เป็นตัวอย่าง รวมถึงแต่ไม่จำกัดเฉพาะความเสียหายสำหรับการสูญเสียกำไร การสูญเสียข้อมูล การสูญเสียการใช้งาน การหยุดชะงักของธุรกิจ หรือค่าใช้จ่ายสำหรับความครอบคลุม ซึ่งเกิดจากการใช้ซอฟต์แวร์หรือบริการ ไม่ว่าจะมีสาเหตุอย่างไรก็ตาม ภายใต้ทฤษฎีของการรับผิด แม้กระทั่งในกรณีที่ได้รับแจ้งหรือในกรณีที่พึงรับรู้ถึงความเป็นไปได้ของความเสียหายดังกล่าวล่วงหน้า</p>
    <p>7. <u>ระยะเวลาและการบอกเลิก</u> ข้อตกลงนี้เริ่มต้นขึ้นเมื่อคุณยอมรับข้อกำหนดและเงื่อนไขของข้อตกลงนี้และสิ้นสุดลงเมื่อมีการยุติข้อตกลง Nuance อาจยุติข้อตกลงนี้ และ/หรือสิทธิ์ที่ให้ไว้ภายใต้ข้อตกลงนี้ เมื่อใดก็ตามภายใต้ดุลยพินิจของตนแต่เพียงผู้เดียว โดยมีหรือไม่มีสาเหตุ โดยการแจ้งให้คุณทราบว่าบริการได้หมดอายุลงหรือถูกยกเลิก ข้อตกลงนี้จะยุติลงโดยอัตโนมัติหากคุณละเมิดข้อกำหนดและเงื่อนไข เมื่อข้อตกลงยุติลง คุณจะต้องหยุดใช้และจะต้องลบสำเนาทั้งหมดของซอฟต์แวร์</p>
    <p>8. <u>การปฏิบัติตามกฎระเบียบการส่งออก</u> คุณขอรับรองและรับประกันว่า (1) คุณไม่ได้อยู่ในประเทศที่ถูกคว่ำบาตรโดยรัฐบาลสหรัฐฯ หรือไม่ได้ถูกระบุโดยรัฐบาลสหรัฐฯ ว่าเป็นประเทศที่ &quot;สนับสนุนการก่อการร้าย&quot; และ (2) คุณไม่ได้อยู่ในรายชื่อบุคคลที่ถูกห้ามหรือจำกัดโดยรัฐบาลสหรัฐฯ</p>
    <p>9. <u>เครื่องหมายการค้า</u> เครื่องหมายการค้าของบุคคลที่สาม ชื่อการค้า ชื่อผลิตภัณฑ์ และโลโก้ (&quot;เครื่องหมายการค้า&quot;) ที่อยู่ในหรือใช้งานโดยซอฟต์แวร์หรือบริการ เป็นเครื่องหมายการค้าหรือเครื่องหมายการค้าจดทะเบียนของเจ้าของที่เกี่ยวข้อง และการใช้เครื่องหมายการค้าดังกล่าวจะต้องไม่ขัดต่อผลประโยชน์ของเจ้าของเครื่องหมายการค้า การใช้เครื่องหมายการค้าดังกล่าวมีจุดมุ่งหมายเพื่อระบุถึงความสามารถในการใช้งานร่วมกันและไม่ได้ระบุถึง: (1) ความเชื่อมโยงระหว่าง Nuance กับบริษัทนั้นๆ หรือ (2) การรับรองหรืออนุมัติของ Nuance สำหรับบริษัทนั้นๆ รวมถึงผลิตภัณฑ์หรือบริการของบริษัท</p>
    <p>10. <u>กฎหมายที่มีผลบังคับใช้</u> ข้อตกลงนี้จะถูกควบคุมโดยกฎหมายแห่งมลรัฐแมสซาชูเสทท์ สหรัฐอเมริกา โดยไม่คำนึงถึงความขัดแย้งของหลักการทางกฎหมาย และโดยนัยนี้ คุณยอมรับอำนาจศาลแห่งสหพันธรัฐและมลรัฐดังกล่าวที่เกี่ยวเนื่องกับข้อพิพาทใดๆ ที่เกิดจากข้อตกลงนี้ ข้อตกลงนี้จะไม่อยู่ภายใต้อนุสัญญาของสหประชาชาติว่าด้วยสัญญาซื้อขายสินค้าระหว่างประเทศ การบังคับใช้นี้ถูกยกเว้นอย่างชัดแจ้ง</p>
    <p>11. <u>ข้อกำหนดอาจมีการเปลี่ยนแปลง</u> คุณรับทราบและตกลงว่า Nuance อาจเปลี่ยนแปลงข้อกำหนดและเงื่อนไขของข้อตกลงนี้เป็นครั้งคราวโดยมีการแจ้งให้คุณทราบตามควรไปยังที่อยู่ที่คุณได้ให้ไว้เมื่อลงชื่อสมัครใช้ หากคุณไม่ยอมรับการเปลี่ยนแปลงนั้นในข้อตกลงนี้ ทางออกเดียวของคุณคือการหยุดใช้งานซอฟต์แวร์และบริการ การใช้ส่วนใดส่วนหนึ่งของซอฟต์แวร์หรือบริการต่อไปของคุณหลังจากที่ Nuance ได้ทำการแจ้งให้คุณทราบตามควรถึงการเปลี่ยนแปลงนั้นเพื่อให้คุณตรวจสอบ จะถือเป็นการยอมรับการเปลี่ยนแปลงดังกล่าวของคุณ</p>
    <p>12. <u>ข้อกำหนดทั่วไปทางด้านกฎหมาย</u> คุณจะต้องไม่มอบหมายหรือถ่ายโอนในลักษณะอื่นใดสำหรับสิทธิ์หรือข้อผูกพันภายใต้ข้อตกลงนี้ หากไม่ได้รับคำยินยอมล่วงหน้าเป็นลายลักษณ์อักษรจาก Nuance ข้อตกลงนี้เป็นข้อตกลงทั้งหมดระหว่าง Nuance กับคุณ และจะแทนที่การสื่อสารหรือโฆษณาอื่นๆ ที่เกี่ยวกับซอฟต์แวร์ หากบทบัญญัติใดๆ ของข้อตกลงนี้ถือเป็นโมฆะหรือไม่มีผลบังคับใช้ บทบัญญัติดังกล่าวจะถูกทบทวนแก้ไขเฉพาะตามขอบเขตที่จำเป็นเพื่อให้ถูกต้องหรือมีผลบังคับใช้ และส่วนที่เหลือของข้อตกลงนี้จะยังคงบังคับใช้และมีผลอย่างสมบูรณ์ หาก Nuance ไม่ได้ใช้หรือบังคับใช้สิทธิ์หรือบทบัญญัติใดๆ ของข้อตกลงนี้ จะไม่ถือเป็นการยกเว้นสิทธิ์หรือบทบัญญัติดังกล่าว ส่วนที่ 2, 3, 5, 6, 7, 9, 10 และ 12 ของข้อตกลงนี้จะยังคงมีผลบังคับใช้เมื่อข้อตกลงนี้สิ้นสุดหรือยุติลง</p>
 </body>
</html>
