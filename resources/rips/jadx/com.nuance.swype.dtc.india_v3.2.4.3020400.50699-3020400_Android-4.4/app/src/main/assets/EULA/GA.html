<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Dáta a ndearnadh Athbhreithniú Deiridh: <b>26 Meán Fómhair 2014</b></p>
    <p>COMHAONTÚ CEADÚNAITHE ÚSÁIDEOIR DEIRIDH SWYPE LE DRAGON DICTATION</p>
    <p>IS COMHAONTÚ DLÍTHIÚIL É SEO IDIR TUSA (AN DUINE AONAIR NÓ AN T-AONÁN ATÁ AG ÚSÁID FHEIDHMCHLÁIR SWYPE AGUS/NÓ DRAGON DICTATION) AGUS NUANCE COMMUNICATIONS, INC. (&quot;NUANCE&quot;). LÉIGH NA TÉARMAÍ SEO A LEANAS GO CÚRAMACH.</p>
    <p>CAITHFIDH TÚ COMHAONTÚ LE TÉARMAÍ AN CHOMHAONTAITHE CEADÚNAITHE ÚSÁIDEOIR DEIRIDH SEO (&quot;COMHAONTÚ&quot;) D&#39;FHONN BOGEARRAÍ SWYPE AGUS/NÓ SEIRBHÍS DRAGON DICTATION A SHUITEÁIL AGUS A ÚSÁID. TRÍ CHLICEÁIL AR AN GCNAIPE &quot;GLAC&quot;, COMHAONTAÍONN TÚ A BHEITH CEANGAILTE AG TÉARMAÍ AN CHOMHAONTAITHE SEO. NÍ FÉIDIR LEAT BOGEARRAÍ SWYPE NÁ SEIRBHÍS DRAGON DICTATION A ÚSÁID IN AON BHEALACH MURAR GHLAC TÚ LEIS NA TÉARMAÍ AGUS COINNÍOLLACHA SEO.</p>
    <p>Tá feidhmchláir áirithe cliaint/freastalaí ag bogearraí Swype agus seirbhís Dragon Dictation a cheadaíonn d&#39;úsáideoirí gléasanna feidhmeanna áirithe na ngléasanna sin a rialú trí orduithe téacs agus béil a ionchur, lena n-áirítear, ach gan a bheith teoranta dó, an cumas le teachtaireachta téacs agus ríomhphoist a chruthú. Ceadaíonn na téarmaí agus coinníollacha ginearálta seo a leanas duit bogearraí Swype a íoslódáil, a shuiteáil agus a úsáid, lena n-áirítear aon bhogearraí Swype breise a chuirfidh Nuance agus a sholáthraithe ar fáil duit, (&quot;Bogearraí&quot;), a chuireann módúlacht ionchuir téacs ar fáil agus a cheadaíonn d&#39;úsáideoirí rochtain a fháil ar fheidhmchláir freastalaí Dragon Dictation a shuiteáiltear a áis Nuance (&quot;an tSeirbhís&quot;), agus cáipéisíocht a ghabhann leis arna chur ar fáil ag Nuance chun na Bogearraí a úsáid agus rochtain a fháil ar an tSeirbhís.</p>
    <p>1. <u>DEONÚ CEADÚNAIS</u>. Tugann Nuance agus a sholáthraithe duit (an &quot;Ceadúnaí&quot;), ceadúnas pearsanta, neamheisiach, neamh-inaistrithe, neamh-fhocheadúnaithe, in-aisghairthe, teoranta, i gcód aidhme amháin, chun na Bogearraí a suiteáil agus a úsáid ar Ghléas aonair agus chun an tSeirbhís a rochtain trí na Bogearraí ar an nGléas sin, sna tíortha agus sna teangacha amháin ina bhfuil na Bogearraí agus an tSeirbhís ar fáil ó Nuance agus óna sholáthraithe. Is é is &quot;Gléas&quot; ann, gléas soghluaiste údaraithe a ndéantar cur síos air ar shuíomh gréasáin Nuance, ag <a href="http://www.nuancemobilelife.com">http://www.nuancemobilelife.com</a>, a d&#39;fhéadfadh Nuance a nuashonrú ó am go ham. Aithníonn agus comhaontaíonn tú chomh maith go bhféadfaidh Nuance íoslódálacha breise a chur ar fáil, lena n-áirítear ach gan a bheith teoranta dóibh, teangacha, méarchláir nó foclóirí, agus nach bhféadfaidh tú na híoslódálacha Bogearraí breise sin a úsáid ach leis na Bogearraí seo thíos, agus go bhfuil úsáid na n-íoslódálacha Bogearraí breise sin faoi réir théarmaí agus choinníollacha an Chomhaontaithe seo. Tá tú freagrach as aon táillí a thabhaíonn tú agus a bhaineann tríú páirtí amach (e.g. Google, Amazon, Apple), a d&#39;fhéadfadh athrú ó am go ham, i gceangal le híoslódáil agus úsáid na mBogearraí agus na Seirbhíse. Níl aon dualgas ar Nuance íocaíochtaí a dhéantar le tríú páirtí mar sin chun na Bogearraí nó an tSeirbhís a úsáid mar a leagtar amach sa Chomhaontú seo a aisíoc. Aithníonn tú agus comhaontaíonn tú chomh maith go n-úsáidfidh na Bogearraí agus an tSeirbhís do ghréasán gan sreang chun sonraí a sheoladh agus a fháil, agus go bhféadfaidh d&#39;oibreoir soghluaiste nó tríú páirtithe eile bille a chur chugat as táillí am craolta, sonraí agus/nó úsáide na mBogearraí agus na Seirbhíse.</p>
    <p>2. <u>DUALGAIS AN CHEADÚNAÍ</u>.</p>
    <p>2.1. <u>SRIANTA</u>. Ní féidir leat (ach amháin mar a cheadaítear de réir dlí): (a) aon cheist uathoibrithe nó taifeadta a chur isteach leis na Bogearraí ná leis an tSeirbhís mura bhfaightear faomhadh i scríbhinn ó Nuance; (b) na Bogearraí agus an tSeirbhís a úsáid seachas le haghaidh d&#39;úsáide féin; (c) rochtain a fháil ar an tSeirbhís le bogearraí ná ar bhealaí eile seachas na Bogearraí; (d) na Bogearraí a chóipeáil, a atáirgeadh, a dháileadh, ná a dhúbláil ar aon bhealach eile, ina n-iomláine ná i gcuid; (e) na Bogearraí nó an tSeirbhís a dhíol, a léasú, a cheadúnú, a fhocheadúnú, a dháileadh, a shannadh, a aistriú ná cearta a thabhairt ar bhealach eile ar na Bogearraí ná ar an tSeirbhís, ina n-iomláine ná i gcuid; (f) na Bogearraí nó an tSeirbhís a athrú, a thaispeáint, a aistriú ná oibreacha díorthaigh a chruthú de na Bogearraí ná den tSeirbhís; (g) aon chód foinseach, bunsmaointe, nó algartaim de chuid na mBogearraí nó na Seirbhíse a dhíthiomsú, a dhíchoimeáil, ná ais-innealtóireacht a dhéanamh orthu ná aon iarracht eile a dhéanamh chun na Bogearraí nó an tSeirbhís a dhíorthú, a athchruthú, a aithint nó a fhionnachtain ar aon bhealach; (h) aon fhógraí, lipéid ná marcanna dílsithe a bhaint ó na Bogearraí; ná (i) na Bogearraí ná an tSeirbhís a úsáid chun críocha comparáide le nó tagarmharcáil in aghaidh táirgí nó seirbhísí a chuireann tríú páirtí ar fáil.</p>
    <p>3. <u>CEARTA DÍLSITHE</u>.</p>
    <p>3.1. <u>BOGEARRAÍ AGUS SEIRBHÍS</u>. Tá úinéireacht ag Nuance agus ag a cheadúnóirí ar gach ceart, teideal, agus leas sna Bogearraí agus sa tSeirbhís lena n-áirítear, ach gan a bheith teoranta dóibh, gach ceart paitinne, cóipcheart, rún ceirde, trádmharc agus cearta maoine intleachtúla eile a bhaineann leo, agus fanfaidh teideal na gceart sin le Nuance agus/nó lena cheadúnóirí amháin. Cuirfear deireadh leis an gComhaontú seo agus le gach ceadúnas a dheonaítear dá réir go huathoibríoch má dhéantar cóipeáil gan údarú ar na Bogearraí nó ar an tSeirbhís seo, nó mura gcloítear leis na srianta thuas, agus cuirfear aon leigheas dlí agus cothroime ar fáil do Nuance as iad a shárú.</p>
    <p>3.2. <u>BOGEARRAÍ TRÍÚ PÁIRTÍ</u>. D&#39;fhéadfaí bogearraí tríú páirtí a bheith sna Bogearraí seo óna dteastaíonn fógraí agus/nó téarmaí agus coinníollacha breise. Tá fógraí agus/nó téarmaí agus coinníollacha breise tríú páirtí a theastaíonn le fáil ag: <a href="http://swype.com/attributions">http://swype.com/attributions</a> agus tá siad ina gcuid den Chomhaontú seo agus ionchorpraithe le tagairt de. Trí ghlacadh leis an gComhaontú seo, tá Tú ag glacadh chomh maith leis na téarmaí agus coinníollacha breise, más ann dóibh, a leagtar amach ann.</p>
    <p>3.3. <u>SONRAÍ CAINTE AGUS SONRAÍ CEADÚNAITHE</u>.</p>
    <p>(a) <u>SONRAÍ CAINTE</u>. Mar chuid den tSeirbhís, bailíonn agus úsáideann Nuance Sonraí Cainte, mar a shainmhínítear thíos, chun aithint cainte agus gnéithe eile den tSeirbhís, agus de sheirbhísí agus de tháirgí eile Nuance, a choigeartú, a bhreisiú agus a fheabhsú. I nglacadh le téarmaí agus coinníollacha an Chomhaontaithe seo, aithníonn tú, toilíonn tú agus comhaontaíonn tú gur féidir le Nuance Sonraí Cainte a bhailiú mar chuid den tSeirbhís agus nach n-úsáidfidh Nuance ná tríú páirtithe an fhaisnéis sin ach amháin faoi threoir Nuance de bhun comhaontuithe rúndachta chun aithint cainte agus gnéithe eile den tSeirbhís, agus de sheirbhísí agus de tháirgí eile Nuance, a choigeartú, a bhreisiú agus a fheabhsú. Ní úsáidfidh Nuance na gnéithe faisnéise in aon Sonraí Cainte chun aon chríche seachas mar a leagtar amach thuas. Is é is ciall le &quot;Sonraí Cainte&quot; na comhaid fuaime, tras-scríbhinní bainteacha agus comhaid loga a chuireann tú ar fáil leis seo nó a ghintear i gceangal leis an tSeirbhís. Beidh aon Sonraí Cainte a chuireann tú ar fáil faoi rún agus d&#39;fhéadfadh Nuance iad a nochtadh, má theastaíonn, chun riachtanais dlí nó rialaitheacha a shásamh, amhail faoi ordú cúirte nó le hinstitiúid rialtais má éilítear nó má údaraítear faoin dlí é, nó i gcás dhíolachán, chumasc nó éadáil Nuance le haonán eile.</p>
    <p>(b) <u>SONRAÍ CEADÚNAITHE</u>. Mar chuid de na Bogearraí agus den tSeirbhís bailíonn agus úsáideann Nuance agus a sholáthraithe Sonraí Ceadúnaithe, mar a shainmhínítear thíos. Aithníonn tú, toilíonn tú agus comhaontaíonn tú gur féidir le Nuance Sonraí Ceadúnaithe a bhailiú mar chuid de sholáthar na mBogearraí agus na Seirbhíse. Úsáidtear Sonraí Ceadúnaithe le cuidiú le Nuance nó le tríú páirtithe atá ag feidhmiú faoi threoir Nuance, de bhun comhaontuithe rúndachta, a tháirgí agus a sheirbhísí a fhorbairt, a thógáil agus a fheabhsú. Meastar gur faisnéis neamhphearsanta atá i Sonraí Ceadúnaithe, mar go bhfuil Sonraí Ceadúnaithe i bhfoirm nach gceadaíonn baint dhíreach le haon duine aonair ar leith. Is é is ciall le &quot;Sonraí Ceadúnaithe&quot; faisnéis faoi na Bogearraí agus faoi Do ghléas, mar shampla: branda an ghléis, uimhir mhúnla, taispeáint, ID an ghléis, seoladh IP agus sonraí den chineál sin.</p>
    <p>(c) Tuigeann tú go dtoilíonn tú trí úsáid a bhaint as na Bogearraí agus as an tSeirbhís le bailiú agus le húsáid Sonraí Cainte agus Sonraí Ceadúnaithe mar a leagtar amach anseo as, lena n-áirítear an dá rud a aistriú chuig na Stáit Aontaithe agus/nó tíortha eile le stóráil, le próiseáil agus le húsáid ag Nuance agus ag aon pháirtithe tríú páirtí.</p>
    <p>(d) Tá Sonraí Cainte agus Sonraí Ceadúnaithe faoi réir bhearta príobháideachta infheidhme Nuance. Chun tuilleadh faisnéise a fháil féach ar bheartas príobháideachta Nuance ag: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>TACAÍOCHT</u>. Chun an próiseas measúnaithe agus tástála ar Bhogearraí agus ar an tSeirbhís a éascú, féadfaidh Ceadúnaí féachaint ar cheisteanna coitianta Nuance ag <a href="http://www.nuancemobilelife.com">http://www.nuancemobilelife.com</a>. Chun tuilleadh tacaíochta a fháil, féadfaidh Ceadúnaí an tacaíocht sin a iarradh tríd an suíomh gréasáin roimhe seo, agus nuair a bhíonn pearsanra Nuance ar fáil, cuirfidh Nuance seirbhísí tacaíochta réasúnacha ar fáil ar fhacs, ar ríomhphost nó trí mhodhanna eile don Cheadúnaí maidir le locht agus/nó soiléiriú fheidhmeanna agus ghnéithe na mBogearraí agus na Seirbhíse. Tabharfaidh Tacaíocht Nuance freagra ar do cheisteanna laistigh de 48 uair an chloig gnó (seachas le linn an deiridh seachtaine agus saoire dhlíthiúil / chuideachta).</p>
    <p>5. <u>SÉANADH BARÁNTAÍ</u>. AITHNÍONN TÚ AGUS COMHAONTAÍON TÚ GO BHFUIL NUANCE AGUS A CHEADÚNÓIRÍ AGUS A SHOLÁTHRAITHE AG CUR NA MBOGEARRAÍ AGUS NA SEIRBHÍSE AR FÁIL DUIT CHUN NA BOGEARRAÍ AGUS SEIRBHÍS A ÚSÁID AGUS IN AMHÁIN. DÁ RÉIR SIN, COMHAONTAÍONN TÚ LE GACH RÉAMHCHÚRAM AGUS COSAINT RIACHTANACH A GHLACADH CHUN DO SHONRAÍ AGUS CÓRAIS A CHOSAINT Ó CHAILLTEANAS NÓ DAMÁÍSTE. CUIREANN NUANCE, A CHEADÚNÓIRÍ AGUS A SHOLÁTHRAITHE NA BOGEARRAÍ AGUS AN TSEIRBHÍS AR FÁIL &quot;MAR ATÁ&quot;, LENA LOCHTANNA AR FAD, AGUS GAN BARÁNTA DE CHINEÁL AR BITH. CHOMH FADA AGUS IS FÉIDIR LE DLÍ, SÉANANN NUANCE, A CHEADÚNÓIRÍ AGUS A SHOLÁTHRAITHE GO HÁIRITHE AON BHARÁNTAÍ SAINRÁITE NÓ INTUIGTHE, LENA N-ÁIRÍTEAR AON BHARÁNTAÍ INDÍOLTACHTA, OIRIÚNACHT DO CHUSPÓIR ÁIRITHE, NÓ NEAMHSHÁRÚ.</p>
    <p>6. <u>TEORANNÚ DLITEANAIS</u>. CHOMH FADA AGUS IS FÉIDIR DE RÉIR AN DLÍ INFHEIDHME, NÍ BHEIDH NUANCE, A OIFIGIGH, A STIÚRTHÓIRÍ AGUS A FHOSTAITHE, A SHOLÁTHRAITHE NÁ A CHEADÚNÓIRÍ I GCÁS AR BITH DLISTEANACH AS AON DAMÁISTÍ DÍREACHA, INDÍREACHA, SPEISIALTA, TEAGMHASACHA, IARMHARTACHA NÁ EISEAMLÁIREACHA, LENA N-ÁIRÍTEAR, ACH NACH BHFUIL TEORANTA DÓIBH, CAILLTEANAS BRABÚIS, CAILLTEANAS SONRAÍ, CAILLTEANAS ÚSÁIDE, SUAITHEADH GNÓ, NÓ COSTAS CLÚDAIGH, AG EASCAIRT AS ÚSÁID NA MBOGEARRAÍ NÓ NA SEIRBHÍSE, PÉ BEALACH A THARLAÍONN SÉ, FAOI AON TEOIRIC DHLITEANAIS, FIÚ MÁ MHOLTAR NÓ MÁS CEART GO MBEADH SÉ AR AN EOLAS FAOI FHÉIDEARTHACHT AON DAMÁISTÍ ROIMH RÉ.</p>
    <p>7. <u>TÉARMA AGUS FOIRCEANNADH</u>. Tosaíonn an Comhaontú seo nuair a ghlacann tú le téarmaí agus coinníollacha an Chomhaontaithe seo agus críochnaíonn sé ar foirceannadh. Féadfaidh Nuance deireadh a chur leis an gComhaontú seo, agus/nó na ceadúnais a dheonaítear faoi seo, ag am ar bith dá rogha féin, le cúis nó gan chúis, trí fhógra a thabhairt duit go bhfuil an tSeirbhís dulta in éag nó go bhfuil deireadh curtha leis. Tiocfaidh deireadh uathoibríoch leis an gComhaontú seo má sháraíonn tú aon téarma nó coinníoll. Nuair a chuirtear deireadh leis, stopfaidh tú á úsáid láithreach agus scriosfaidh tú aon chóip de na Bogearraí.</p>
    <p>8. <u>COMHLÍONADH EASPÓRTÁLA</u>. Léiríonn tú agus barántaíonn tú (i) Nach bhfuil Tú lonnaithe i dtír atá faoi réir trádbhaic de chuid Rialtas na Stát Aontaithe, nó atá sainithe ag Rialtas na Stát Aontaithe mar thír &quot;a thacaíonn le sceimhlitheoirí&quot;; agus (ii) Nach bhfuil Tú liostaithe ar aon liosta de chuid Rialta na Stát Aontaithe de pháirtithe coiscthe nó srianta.</p>
    <p>9. <u>TRÁDMHARCANNA</u>. Is trádmharcanna nó trádmharcanna cláraithe de chuid a n-úinéirí faoi seach iad trádmharcanna, ainmneacha trádála, ainmneacha táirge agus lógónna tríú páirtí (na &quot;Trádmharcanna&quot;) atá sna Bogearraí nó sa tSeirbhís nó a úsáidtear iontu, agus rachaidh úsáid na Trádmharcanna sin chun tairbhe úinéir an trádmhairc. Tá sé i gceist go dtabharfaidh úsáid na dTrádmharcanna idir-inoibritheacht le fios agus ní ionann é agus: (i) ceangal ag Nuance le cuideachta den chineál sin, nó (ii) formhuiniú nó faomhadh Nuance agus a tháirgí nó a sheirbhísí ag cuideachta den chineál sin.</p>
    <p>10. <u>DLÍ IS INFHEIDHME</u> Rialóidh dlíthe Chomhlathas Massachusetts, Stáit Aontaithe Mheiriceá an comhaontú seo, gan aird ar a choimhlintí le prionsabail dlíthe, agus comhaontaíonn tú leis seo géilleadh do dhlínse eisiach na gcúirteanna feidearálacha agus stáit sa Chomhlathas sin i gcomhar le haon díospóid a eascróidh as an gComhaontú seo. Ní rialóidh Convention of Contracts for the International Sale of Goods na Náisiún Aontaithe an Comhaontú seo, a bhfuil a fheidhmiú eisiata go sainráite leis seo.</p>
    <p>11. <u>TÉARMAÍ FAOI RÉIR ATHRÚ</u>. Aithníonn tú agus comhaontaíonn tú gur féidir le Nuance téarmaí agus coinníollacha an Chomhaontaithe seo a athrú ó am go ham ach fógra réasúnach a chur chuig an seoladh a thug tú nuair a chláraigh tú, lena n-áirítear do sheoladh ríomhphoist. Mura gcomhaontaíonn tú leis na hathruithe sa Chomhaontú, níl agat de leigheas ach úsáid na mBogearraí agus na Seirbhíse a stopadh. Glacfar le d&#39;úsáid leanúnach as na Bogearraí nó an tSeirbhís tar éis go dtugann Nuance fógra réasúnach duit faoin athrú chun gur féidir leat é a athbhreithniú, mar ghlacadh leis an athrú.</p>
    <p>12. <u>TÉARMAÍ DLÍ GINEARÁLTA</u>. Ní féidir leat aon chearta ná dualgais a shannadh nó a aistriú ar aon bhealach eile faoin gComhaontú seo gan toiliú i scríbhinn roimh ré ó Nuance. Is é an Comhaontú seo an comhaontú iomlán idir Nuance agus tusa agus gabhann sé in ionad aon chumarsáid nó fógraíocht eile i ndáil leis na Bogearraí. Má mheastar aon fhoráil den Chomhaontú seo a bheith neamhbhailí nó neamh-infheidhmithe, ní dhéanfar athbhreithniú ar an bhforáil sin ach chomh fada agus atá riachtanach chun an neamhbhailíocht nó neamh-infheidhmeacht a leigheas, agus beidh cumhacht agus éifeacht iomlán ag an gcuid eile den Chomhaontú. Ní bheidh teip Nuance chun aon cheart nó foráil den Chomhaontú seo a fheidhmiú nó a fhorfheidhmiú ina tharscaoileadh ar an gceart nó foráil sin. Mairfidh codanna 2, 3, 5, 6, 7, 9, 10 agus 12 den Chomhaontú seo tar éis dhul in éag nó chríochnú an Chomhaontaithe seo.</p>
 </body>
</html>
