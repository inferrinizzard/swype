<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT SZOLGÁLTATÁSI SZERZŐDÉS</b></p>
    <p><b>JELEN DOKUMENTUM EGY SZERZŐDÉS, AMELY ÖN (&quot;ÖN&quot; VAGY &quot;A FELHASZNÁLÓ&quot;) ÉS A SAJÁT, ILLETVE LEÁNYVÁLLALATA, A NUANCE COMMUNICATIONS IRELAND LIMITED NEVÉBEN A NUANCE COMMUNICATIONS, INC. (&quot;NUANCE&quot;) KÖZÖTT JÖN LÉTRE. KÉRJÜK, HOGY ALAPOSAN OLVASSA EL AZ ALÁBBI FELTÉTELEKET.</b></p>
    <p><b>AHHOZ, HOGY IGÉNYBE VEGYE A SWYPE CONNECT SZOLGÁLTATÁST (&quot;SWYPE CONNECT&quot;), MELY TÖBBEK KÖZT, DE NEM KIZÁRÓLAG, A SWYPE CONNECT SZOLGÁLTATÁSBAN ELÉRHETŐ SZOFTVEREK LETÖLTÉSÉT ÉS TELEPÍTÉSÉT FOGLALJA MAGÁBA, EL KELL FOGADNIA A JELEN SWYPE CONNECT SZOLGÁLTATÁSI SZERZŐDÉS (&quot;SZERZŐDÉS&quot;) FELTÉTELEIT. AZ &quot;ACCEPT&quot; (ELFOGADOM) GOMBRA KATTINTVA MAGÁRA NÉZVE KÖTELEZŐNEK ISMERI EL E SZERZŐDÉS FELTÉTELEIT. HA NEM FOGADTA EL A JELEN SZOLGÁLTATÁSI FELTÉTELEKET, NEM HASZNÁLHATJA A SWYPE CONNECT SZOLGÁLTATÁST ÉS SEMMILYEN MÓDON NEM TÖLTHETI LE, TELEPÍTHETI VAGY HASZNÁLHATJA A SWYPE CONNECT SZOLGÁLTATÁSBAN ELÉRHETŐ SZOFTVEREKET.</b></p>
    <p>A Swype Connect egy szolgáltatás, melyet a Nuance megbízásából nyújtanak annak érdekében, hogy lehetővé tegye a Nuance számára bizonyos szolgáltatások nyújtását Önnek arról a készülékről, amelyre a Swype Platform szoftvert telepítették. A beleegyezéséért cserébe, hogy az alább meghatározott különféle Licencelési adatokat és Használati adatokat biztosítja a Nuance-nak, a Nuance a készülékére telepített Swype Platform szoftverhez (&quot;Szoftver&quot;) frissítéseket, további nyelvi változatokat vagy bővítményeket tehet elérhetővé. Az alábbi általános szerződéses feltételek határozzák meg, hogy hogyan használhatja a Swype Connect szolgáltatást, és engedik meg Önnek, hogy letöltse, telepítse az alább meghatározott szoftvert és bármely kapcsolódó dokumentációt, amelyet a Nuance a Swype Connect keretében a rendelkezésére bocsát.</p>
    <p>1. <u>LICENCNYÚJTÁS</u>. A Nuance és beszállítói Önnek nem kizárólagos, nem átruházható, allicencbe nem adható, visszavonható, korlátozott licencet nyújt, kizárólag tárgyi kód formájában abból a célból, hogy telepítse és egyetlen készüléken személyes használat keretében használja a Szoftvert. Csak akkor telepítheti és használhatja a Szoftvert, ha rendelkezik a Swype Platform szoftver érvényes licenccel ellátott, frissítés alatt álló létező verziójával. A Swype Connect szolgáltatáson keresztül az Ön számára rendelkezésre bocsátott bármely további nyelvet vagy bővítményt kizárólag a Swype Platform szoftverrel telepítheti és használhatja.</p>
    <p>2. <u>KORLÁTOZÁSOK</u>. Hacsak a jogszabályok nem engedik meg: (a) másra mint személyes használatára nem használhatja a szoftvert; (b) nem másolhatja le, reprodukálhatja, oszthatja meg a Szoftvert, vagy nem készíthet róla más módon duplikátumot, sem részben sem egészben; (c) nem adhat el, nem adhat lízingbe, allincencbe, nem terjeszthet, nem rendelhet máshoz, nem ruházhat át semmilyen a Szoftverhez fűződő jogot sem részben sem egészben; (d) nem módosíthatja, adaptálhatja, fordíthatja le a Szoftvert, és nem hozhat létre származékos alkotásokat a Szoftverből; (e) a Szoftver forráskódját, alapgondolatait vagy algoritmusait semmilyen módon nem fordíthatja vissza, nem fejtheti vissza, belső felépítését nem elemezheti, illetve semmilyen módon nem kísérelheti meg levezetni, rekonstruálni, azonosítani vagy felfedezni; (f) nem távolíthat el semmilyen tulajdonosi feliratot, címkét vagy jelet a Szoftverről; vagy (g) nem használhatja a Szoftvert harmadik fél által rendelkezésre bocsátott termékekkel való összehasonlításra vagy benchmarkingra.</p>
    <p>3. <u>TULAJDONJOGOK</u>.</p>
    <p>3.1. <u>SZOFTVER</u>. A Szoftverhez kapcsolódó összes jog, jogcím és érdek, többek közt, de nem kizárólagosan a hozzájuk kapcsolódó szabadalmi, szerzői, üzleti titokkal kapcsolatos, védjegy vagy más szellemi alkotáshoz kapcsolódó jog, és az összes ilyen joghoz fűződő jogcím kizárólag a Nuance és/vagy a licencadói tulajdonát képezik. A Szoftver jogosulatlan másolása vagy a fenti korlátozások megsértése a jelen Szerződés és az annak alapján nyújtott összes licenc automatikus megszűnését eredményezi, és a Nuance és kapcsolta vállalatai számára megnyitja az ilyen kötelezettségszegéssel kapcsolatos jogorvoslati és méltányossági jóvátételi lehetőségeket.</p>
    <p>3.2. <u>HARMADIK FÉL SZOFTVERE</u>. A Szoftver magában foglalhatja harmadik fél szoftverét, amely feliratokat és/vagy további szerződéses feltételeket tesz szükségessé. Harmadik fél ilyen szükséges szoftverfeliratai és/vagy további szerződéses feltételei az alábbi helyen találhatóak: <a href="http://swype.com/attributions">swype.com/attributions</a> és részét képezik a jelen Szerződésnek, amelybe beolvasztottuk őket. A jelen Szerződés elfogadásával a Szerződésbe foglalt esetleges további szerződéses feltételeket is elfogadja.</p>
    <p>3.3. <u>LICENCELÉSI ÉS HASZNÁLATI ADATOK</u>.</p>
    <p>(a) <u>LICENCELÉSI ADATOK</u>. Az Ön szoftverhasználatának részeként a Nuance és kapcsolt vállalatai gyűjtik és felhasználják az alább meghatározott Licencelési adatokat, hogy érvényesítsék a Szoftverhez kapcsolódó licencét, és hogy továbbfejlesszék, építsék és javítsák termékeiket és szolgáltatásaikat. A jelen Szerződés szerződéses feltételeinek elfogadásával elismeri, beleegyezik és elfogadja, hogy a Nuance az Ön szoftverhasználatának részeként összegyűjtheti és használhatja Licencelési adatait, és hogy ezeket az adatokat csak a Nuance és az irányítása alatt dolgozó harmadik felek használhatják a titoktartási szerződéseknek megfelelően annak érdekében, hogy érvényesítsék a Szoftverhez kapcsolódó licencét, és hogy továbbfejlesszék, továbbépítsék és javítsák a Swype Connect szolgáltatást, a Szoftvert és más termékeket és szolgáltatásokat. A &quot;Licencelési adatok&quot; a Szoftverrel és az Ön készülékével kapcsolatos információkat jelentik, például: a készülék márkáját, a modellszámát, a kijelzőjét, a készülék azonosítóját, az IP-címét és hasonló adatokat.</p>
    <p>(b) <u>HASZNÁLATI ADATOK</u>. Továbbá az Ön szoftverhasználatának részeként a Nuance és kapcsolt vállalatai összegyűjtik az alább meghatározott Használati adatokat, hogy továbbfejlesszék, építsék és javítsák termékeiket és szolgáltatásaikat. A Szoftver engedélyezésével hozzájárul, hogy a Nuance és kapcsolt vállalatai összegyűjtsék és felhasználják a Használati adatait. Bármikor dönthet úgy, hogy a Szoftver beállításait alkalmazva megtiltja a Nuance-nak, hogy Használati adatokat gyűjtsön, és ekkor a Nuance befejezi a Használati adatok gyűjtését Öntől. A jelen Szerződés szerződéses feltételeinek elfogadásával elismeri, beleegyezik és elfogadja, hogy a Nuance és kapcsolt vállalatai az Ön szoftverhasználatának részeként összegyűjthetik és igénybe vehetik a Használati adatait, és hogy ezeket az adatokat csak a Nuance és az irányítása alatt dolgozó harmadik felek használhatják a titoktartási szerződéseknek megfelelően annak érdekében, hogy továbbfejlesszék, építsék és javítsák a Swype Connect szolgáltatást, a Szoftvert és más termékeket és szolgáltatásokat. A Nuance a fent megjelölt célokon kívül más célra nem használja fel a Használati adatokban található információelemeket. A Használati adatok nem tekintendőek személyes adatoknak, mert ezeknek az adatoknak a formája nem teszi lehetővé, hogy meghatározott egyénekkel hozzák összefüggésbe őket. A Használati adatok a Szoftverrel és az Ön szoftverhasználatával kapcsolatos információkat jelentik. Például: módosítások beállítását, a készülék helyét, nyelvválasztást, karakterkövetési útvonalat, koppintott vagy pöccintett karakterek összes számát, a szövegbevitel sebességét és hasonló adatokat.</p>
    <p>(c) Tudomásul veszi, hogy a jelen Szerződés elfogadásával hozzájárul a Licencelési adatok és a Használati adatok jelen Szerződésben rögzített összegyűjtéséhez és használatához, beleértve mindkettőnek az Egyesült Államokba és/vagy más országokba való továbbításához, hogy a Nuance, kapcsolt vállalatai és felhatalmazott harmadik felek tárolják, feldolgozzák és használják őket.</p>
    <p>(d) Az Ön által megadott minden Licencelési adat és Használati adat bizalmas természetű marad, és a Nuance csak a jogi vagy szabályozói előírásoknak való megfelelés érdekében közölheti őket harmadik féllel, például bírói határozat alapján vagy egy kormányzati intézmény részére jogi előírás vagy felhatalmazás alapján, vagy abban az esetben, ha a Nuance felvásárlására vagy egy másik entitásba való beolvadására vagy ilyen entitás általi megszerzésére kerül sor. A Licencelési adatok és a Használati adatok a Nuance vonatkozó adatvédelmi szabályzatának hatálya alá esnek. További információért olvassa el a Nuance alábbi helyen található adatvédelmi szabályait: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>SZAVATOSSÁGGAL KAPCSOLATOS JOGNYILATKOZAT</u>. TUDOMÁSUL VESZI ÉS ELFOGADJA, HOGY A NUANCE ÉS KAPCSOLT VÁLLALATAI A SZOFTVERT ÉS A SWYPE SZOLGÁLTATÁST ANNAK AKTUÁLIS ÁLLAPOTÁBAN NYÚJTJÁK, ANNAK MINDEN HIBÁJÁVAL EGYÜTT ÉS MINDENFÉLE SZAVATOSSÁGI KÖTLEZETTSÉGVÁLLALÁS NÉLKÜL. ENNEK MEGFELELŐEN ÖN VÁLLALJA, HOGY MINDEN ÓVINTÉZKEDÉST ÉS BIZTONSÁGI ELŐÍRÁST MEGTESZ, AMELY AZ ÖN ADATAINAK ÉS RENDSZERÉNEK AZ ADATVESZTÉSTŐL VAGY KÁROSODÁSTÓL VALÓ MEGÓVÁSA ÉRDEKÉBEN SZÜKSÉGES. A VONATKOZÓ JOGSZABÁLYOK ÁLTAL MEGENGEDETT MAXIMÁLIS MÉRTÉKBEN A NUANCE ÉS KAPCSOLT VÁLLALATAI KIFEJEZETTEN KIZÁRNAK MINDENFÉLE KIFEJEZETT VAGY REJTETT SZAVATOSSÁGOT, BELEÉRTVE, DE NEM KIZÁRÓLAG, AZ ÉRTÉKESÍTHETŐSÉGI, EGY BIZONYOS CÉLRA VALÓ ALKALMASSÁGGAL KAPCSOLATOS ÉS JOGTISZTASÁGI SZAVATOSSÁGOT.</p>
    <p>5. <u>FELELŐSSÉGKORLÁTOZÁS</u>. A VONATKOZÓ JOGSZABÁLYOK ÁLTAL MEGENGEDETT MAXIMÁLIS MÉRTÉKBEN A NUANCE, KAPCSOLT VÁLLALATAI ÉS TISZTVISELŐI, IGAZGATÓI ÉS ALKALMAZOTTAI VAGY LICENCADÓI SEMMILYEN ESETBEN NEM FELELŐSEK KÖZVETLEN, KÖZVETETT, KÜLÖNLEGES, ESHETŐLEGES, KÖVETKEZMÉNYI VAGY BÜNTETŐ KÁROKÉRT, BELEÉRTVE, DE NEM KIZÁRÓLAGOSAN AZ ELMARADT NYERESÉGET, HASZNÁLAT KIESÉSÉT, ÜZEMI MŰKÖDÉSBEN BEKÖVETKEZETT KIESÉST VAGY BIZTOSÍTÁSI DÍJAT, AMELY BÁRMILYEN OKBÓL KIFOLYÓLAG A SWYPE CONNECT VAGY A SZOFTVER HASZNÁLATÁBÓL ERED, BÁRMILYEN FELELŐSSÉGI ELMÉLET ALAPJÁN, MÉG ABBAN AZ ESETBEN SEM, HA ERRŐL TÁJÉKOZTATTÁK VAGY HA ELŐZETESEN TISZTÁBAN KELLETT VOLNA LENNIE AZ ILYEN KÁROK BEKÖVETKEZÉSÉNEK LEHETŐSÉGÉVEL.</p>
    <p>6. <u>IDŐTARTAM ÉS FELMONDÁS</u>. Ez a Szerződés akkor lép hatályba, amikor Ön a szerződéses feltételeket elfogadja és felmondásáig tart. Ez a Szerződés automatikusan felmondásra kerül, amennyiben Ön bármely rendelkezését megszegi. Felmondás esetén Ön azonnal köteles a Szoftver használatát befejezni, összes másolatát törölni, és felhagyni a Swype Connect használatával.</p>
    <p>7. <u>EXPORTMEGFELELŐSÉG</u>. Ön kijelenti és szavatolja, hogy (i) Ön nem tartózkodik olyan országban, amely az USA kormányának embargója alatt áll, vagy amelyet az USA kormánya &quot;terroristákat támogató&quot; országként megjelölt; és (ii) Ön nem szerepel az USA kormányának semmilyen olyan listáján, amely a tiltott vagy korlátozott feleket tartalmazza.</p>
    <p>8. <u>AZ AMERIKAI EGYESÜLT ÁLLAMOK KORMÁNYHIVATALAI MINT FELHASZNÁLÓK</u>. A Szoftver &quot;kereskedelmi tétel&quot; a 48 C.F.R. 2.101 szövetségi törvény meghatározása szerint, amely &quot;kereskedelmi számítógépes szoftverből&quot; és &quot;kereskedelmi számítógépes szoftverdokumentációból&quot; áll a 48 C.F.R. 12.212 szövetségi törvény meghatározása szerint. A 48 C.F.R. 12.212 törvénnyel és a 48 C.F.R. 227.7202-1 - 227.7202-4 törvényekkel összhangban az Egyesült Államok minden kormányzati végfelhasználója csak az itt rögzített jogokkal szerzi meg a Szoftvert.</p>
    <p>9. <u>VÉDJEGYEK</u>. Harmadik feleknek a Swype Connect szolgáltatásban vagy a Szoftverben található vagy ezek által használt védjegyei, üzleti nevei, terméknevei és logói (&quot;Védjegyek&quot;) a tulajdonosuk védjegyei vagy bejegyzett védjegyei, és az ilyen Védjegyek használata a védjegytulajdonosok javára történik. Az ilyen Védjegyek használata az együttműködést jelzi, és nem jelenti azt, hogy: (i) a Nuance az ilyen vállalkozással szervezeti kapcsolatban áll, vagy (ii) a Nuance az ilyen vállalkozást vagy a termékeit és szolgáltatásait támogatja vagy jóváhagyja.</p>
    <p>10. <u>ALKALMAZANDÓ JOG</u>.</p>
    <p>A jelen Szerződés, illetve annak értelmezésének tekintetében azoknak az országoknak a törvényei az irányadók, amelyek a lentiek szerint az Ön fő tartózkodási helyének/országának minősülnek, tekintet nélkül a választott jogszabályokra, ezenkívül a jelen Szerződésre nem vonatkozik az Egyesült Nemzetek által elfogadott Nemzetközi árukereskedelmi szerződésekről szóló egyezmény. A felek feltétel nélkül és visszavonhatatlanul elfogadják a lenti táblázatban megadott bíróságok kizárólagos joghatóságát és helyszínét az Ön fő tartózkodási helyére/országára, illetve a vonatkozó idézéskézbesítésre vonatkozóan.</p>
    <p>Az Ön fő tartózkodási helye/országa - Egyesült Államok, Kanada, Mexikó, Közép-Amerika és Dél-Amerika, Tajvan vagy Korea<br/>
    Alkalmazandó jog - Massachusetts Szövetségi Állam, Amerikai Egyesült Államok<br/>
    Kizárólagos joghatóság és a bíróságok helyszíne - Massachusetts szövetségi vagy állami bíróságai Massachusetts államban<br/>
    </p>
    <p>Az Ön fő tartózkodási helye/országa - Ausztrália vagy Új-Zéland<br/>
    Alkalmazandó jog - Új-Dél-Wales, Ausztrália<br/>
    Kizárólagos joghatóság és a bíróságok helyszíne - Új-Dél-Wales, Ausztrália bíróságai Új-Dél-Walesben<br/>
    </p>
    <p>Az Ön fő tartózkodási helye/országa - India vagy Szingapúr<br/>
    Alkalmazandó jog - Szingapúr<br/>
    Kizárólagos joghatóság és a bíróságok helyszíne - Szingapúr bíróságai, Szingapúr<br/>
    </p>
    <p>Az Ön fő tartózkodási helye/országa - Kína vagy Hongkong<br/>
    Alkalmazandó jog - Hongkong Különleges Igazgatású Terület<br/>
    Kizárólagos joghatóság és a bíróságok helyszíne - A Hongkong Különleges Igazgatású Terület bíróságai Hongkongban<br/>
    </p>
    <p>Az Ön fő tartózkodási helye/országa - Európai Gazdasági Térség (EGT), Európa, Közel-Kelet vagy Afrika vagy Oroszország<br/>
    Alkalmazandó jog - Írország<br/>
    Kizárólagos joghatóság és a bíróságok helyszíne - Dublin, Írország<br/>
    </p>
    <p>Az Ön fő tartózkodási helye/országa - A világ többi országa<br/>
    Alkalmazandó jog - **Massachusetts Szövetségi Állam, Amerikai Egyesült Államok, kivéve ha végrehajthatatlan az Ön országában, ebben az esetben: ha a fenti törvények közül bármelyik végrehajtható, akkor azt kell alkalmazni (a lista legfentebb lévő törvénye irányadó), ennek hiányában az Ön országának helyi törvényeit kell alkalmazni.<br/>
    Kizárólagos joghatóság és a bíróságok helyszíne - **Massachusetts szövetségi vagy állami bíróságai Massachusetts államban<br/>
    </p>
    <p>Mindazonáltal ha bármi ellentétes a jelen Szerződéssel, bármelyik fél előzetes vagy közbenső jogorvoslatot kérhet a jelen Szerződéssel kapcsolatban felmerülő bármely kérdésben az egyik fél tartózkodási országában.</p>
    <p>11. <u>MÓDOSÍTHATÓ FELTÉTELEK</u>. Tudomásul veszi és elfogadja, hogy a Nuance időről időre módosíthatja a jelen Szerződés feltételeit, miután ésszerű időben előzetes értesítést küld Önnek a készülékére. Ha nem ért egyet a Szerződés módosításával, egyetlen jogorvoslata az, hogy beszünteti hozzáférését a Swype Connect szolgáltatáshoz, beleértve, de nem kizárólagosan, hogy nem tölt le és nem telepít semmilyen Szoftvert onnan.</p>
    <p>12. <u>ÁLTALÁNOS JOGI FELTÉTELEK</u>. A Nuance előzetes írásbeli hozzájárulása nélkül Ön nem engedményezhet vagy egyébként nem ruházhat át a jelen Szerződés alapján fennálló semmilyen jogot vagy kötelezettséget. Ez a Szerződés a Nuance és Ön közötti teljes megállapodást tartalmazza és a Swype Connect szolgáltatással és a Szoftverrel kapcsolatos minden más kommunikációt vagy hirdetményt felülír. Ha a jelen Szerződés bármely rendelkezése érvénytelennek vagy végrehajthatatlannak bizonyul, akkor az ilyen rendelkezést csak annyiban kell módosítani, amennyiben az az érvénytelenség vagy végrehajthatatlanság orvoslásához szükséges, és a Szerződés egyéb részei teljes mértékben hatályban és érvényben maradnak. Amennyiben a Nuance elmulasztja valamely jog vagy rendelkezés gyakorlását vagy érvényesítését, az nem jelenti az ilyen jogról vagy rendelkezésről való lemondást. A Szerződés 2, 3, 4, 5, 6, 8, 9, 10 és 12. szakaszai a Szerződés lejárata vagy megszűnése után is hatályban maradnak.</p>
 </body>
</html>
