<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Pēdējoreiz pārskatīts: <b>2014. gada 26. septembris</b></p>
    <p>SWYPE AR DRAGON DICTATION GALA LIETOTĀJA LICENCES LIGUMS</p>
    <p>ŠIS IR JURIDISKI SAISTOŠSS LĪGUMS STARP JUMS (FIZISKU VAI JURIDISKU PERSONU, KURA IZMANTO SWYPE UN/VAI DRAGON DICTATION LIETOJUMPROGRAMMAS) UN NUANCE COMMUNICATIONS, INC. (&quot;NUANCE&quot;). LŪDZU, RŪPĪGI IEPAZĪSTIETIES AR TĀLĀK IZKLĀSTĪTAJIEM NOTEIKUMIEM.</p>
    <p>LAI VARĒTU INSTALĒT UN IZMANTOT SWYPE PROGRAMMATŪRU UN/VAI DRAGON DICTATION PAKALPOJUMU, JUMS IR JĀPIEKRĪT ŠĪ GALA LIETOTĀJA LICENCES LĪGUMA (&quot;LĪGUMS&quot;) NOTEIKUMIEM. NOSPIEŽOT POGU &quot;PIEKRĪTU&quot;, JŪS PIEKRĪTAT ŠĪ LĪGUMA NOTEIKUMIEM. JŪS NEDRĪKSTAT IZMANTOT SWYPE PROGRAMMATŪRU VAI DRAGON DICTATION PAKALPOJUMU, PIRMS NEESAT PIEKRITIS ŠIEM NOTEIKUMIEM.</p>
    <p>Swype programmatūra un Dragon Dictation pakalpojums ietver noteiktas klienta/servera lietojumprogrammas, kas ļauj ierīču lietotājiem kontrolēt šādu ierīču noteiktas darbības, ievadot tekstu un izmantojot balss komandas, tajā skaitā, bet ne tikai nodrošina iespēju veidot teksta un e-pasta ziņojumus. Tālāk minētie vispārīgie noteikumi un nosacījumi ļauj Jums lejupielādēt, instalēt un lietot Swype programmatūru, tostarp jebkuru papildu Swype programmatūru, kuru var nodrošināt Nuance vai tā piegādātāji (&quot;Programmatūra&quot;), kas nodrošina teksta ievades modalitāti un ļauj lietotājiem piekļūt Nuance birojos instalētām Dragon Dictation servera lietojumprogrammām (&quot;Pakalpojums&quot;), kā arī komplektā iekļauto Nuance nodrošināto dokumentāciju par Programmatūras izmantošanu un piekļuvi Pakalpojumam.</p>
    <p>1. <u>LICENCES PIEŠĶIRŠANA</u>. Nuance un tā piegādātāji piešķir Jums (&quot;Licences īpašniekam&quot;) personīgu, neekskluzīvu, atsaucamu ierobežotu licenci bez apakšlicencēšanas tiesībām tikai objektkoda formā, kas paredzēta Programmatūras instalēšanai un lietošanai vienā Ierīcē, un piekļūšanai Pakalpojumam, izmantojot šādā Ierīcē esošo Programmatūru, tikai tādās valstīs un valodās, kurās Nuance un tā piegādātāji nodrošina Programmatūru un Pakalpojumu. &quot;Ierīce&quot; ir atļauta mobilā ierīce, kas ir norādīta Nuance tīmekļa vietnē <a href="http://www.nuancemobilelife.com">http://www.nuancemobilelife.com</a>; Nuance var laiku pa laikam aktualizēt tīmekļa vietnē pieejamo informāciju. Jūs arī atzīstat un piekrītat, ka Nuance var nodrošināt papildu Programmatūras lejupielādes, tajā skaitā, bet ne tikai valodas, tastatūras vai vārdnīcas, un Jūs varat lietot šādas papildu Programmatūras lejupielādes tikai ar šajā Līgumā norādīto Programmatūru, un uz šādu papildu Programmatūras lejupielāžu lietošanu attiecas šī Līguma noteikumi. Jūs uzņematies atbildību par jebkurām ar Programmatūras un Pakalpojuma lejupielādi un lietošanu saistītām izmaksām, kas var rasties un ko var noteikt trešā persona (piemēram, Google, Amazon, Apple), un kas var laiku pa laikam mainīties. Saskaņā ar šo Līgumu, Nuance nav pienākums Jums atlīdzināt jebkurus šādām trešajām personām veiktos maksājumus par Programmatūras vai Pakalpojuma lietošanu. Jūs arī atzīstat un piekrītat, ka Programmatūras un Pakalpojuma darbībai nepieciešamo datu nosūtīšanai un saņemšanai tiks izmantots Jūsu bezvadu tīkls, un ka Jūsu mobilais operators un citas trešās personas var Jums izstādīt rēķinus par Programmatūras un Pakalpojuma raidīšanas laiku, datiem un/vai lietošanu.</p>
    <p>2. <u>LICENCES ĪPAŠNIEKA PIENĀKUMI</u>.</p>
    <p>2.1. <u>IEROBEŽOJUMI</u>. Jūs nedrīkstat (ja vien tas nav atļauts ar likumu): (a) iesniegt jebkurus automatizētus vai ierakstītus vaicājumus, izmantojot Programmatūru vai Pakalpojumu, ja vien ar Nuance nebija rakstveidā panākta cita vienošanās; (b) izmantot Programmatūru un Pakalpojumu kādiem citiem, nevis personīgiem mērķiem; (c) piekļūt Pakalpojumam, izmantojot citu programmatūru vai līdzekļus, nevis Programmatūru; (d) ne daļēji, ne pilnībā kopēt, pavairot, izplatīt vai jebkādā citā veidā izgatavot Programmatūras kopijas; (e) ne daļēji, ne pilnībā pārdot, iznomāt, piešķirt licenci vai apakšlicenci, izplatīt, piešķirt, nodot vai kā citādi piešķirt jebkādas Programmatūras vai Pakalpojuma tiesības; (f) pārveidot, pārnest, tulkot vai veidot atvasinātus Programmatūras vai Pakalpojuma darbus; (g) nekādā veidā dekompilēt, izjaukt, veikt reverso inženieriju vai kā citādi mēģināt iegūt, rekonstruēt, identificēt vai atklāt Programmatūras vai Pakalpojuma pirmkodu, pamatidejas vai algoritmus; (h) noņemt īpašumtiesību noteikumus, uzlīmes vai marķējumus no Programmatūras; (i) izmantot Programmatūru vai Pakalpojumu salīdzināšanai vai salīdzinošās novērtēšanas veikšanai ar trešo pušu precēm vai pakalpojumiem.</p>
    <p>3. <u>ĪPAŠUMA TIESĪBAS</u>.</p>
    <p>3.1. <u>PROGRAMMATŪRA UN PAKALPOJUMS</u>. Nuance un tā licences devējiem pieder visas Programmatūras un Pakalpojuma tiesības, īpašumtiesības un priekšrocības, tajā skaitā, bet ne tikai, visi patenti, autortiesības, komercnoslēpums, preču zīmes un citas ar to saistītās intelektuālā īpašuma tiesības, un visām šo tiesību īpašumtiesībām jāpaliek vienīgi Nuance un/vai tā licences devēju īpašumā. Neatļauta Programmatūras vai Pakalpojuma kopēšana vai iepriekšminēto ierobežojumu neievērošana novedīs pie automātiskas šī Līguma un visu ar to piešķirto licenču darbības pārtraukšanas un piešķirs Nuance visus tiesiskos un taisnīgos aizsardzības līdzekļus attiecībā uz veiktajiem pārkāpumiem.</p>
    <p>3.2. <u>TREŠO PUŠU PROGRAMMATŪRA</u>. Programmatūrā var būt iekļauta trešo pušu programmatūra, kurai jāpiemēro paziņojumi un/vai papildu nosacījumi. Šādi nepieciešamie trešo pušu programmatūras paziņojumi un/vai papildu nosacījumi atrodas: <a href="http://swype.com/attributions">http://swype.com/attributions</a> un veido šī Līguma sastāvdaļu, esot tajā iekļauti ar norādi. Piekrītot šī Līguma noteikumiem, Jūs piekrītat arī jebkādiem tā papildu nosacījumiem.</p>
    <p>3.3. <u>MUTISKIE DATI UN LICENCES DATI</u>.</p>
    <p>(a) <u>MUTISKIE DATI</u>. Pakalpojuma ietvaros Nuance ievāc un lieto tālāk definētos Mutiskos datus, lai noskaņotu un uzlabotu runas atpazīšanu un citas Pakalpojuma sastāvdaļas, kā arī citus Nuance pakalpojumus un produktus. Piekrītot šī Līguma noteikumiem, Jūs atzīstat un piekrītat, ka Nuance var Pakalpojuma lietošanas laikā ievākt Mutiskos datus un ka šādu informāciju izmantos vienīgi Nuance vai trešās puses, kas darbojas Nuance vārdā, atbilstoši konfidencialitātes līgumiem, lai noskaņotu un uzlabotu runas atpazīšanu un citas Pakalpojuma sastāvdaļas un citus Nuance pakalpojumus un produktus. Nuance neizmantos Mutisko datu informācijas elementus citam mērķim, kā tikai iepriekš minētajam. &quot;Mutiskie dati&quot; ir audio faili, saistītas transkripcijas un žurnālfaili, kurus Jūs nodrošināt šī Līguma ietvaros vai kuri tiek ģenerēti saistībā ar Pakalpojumu. Visi Jūsu sniegtie Mutiskie dati paliks konfidenciāli, un nepieciešamības gadījumā Nuance var tos izpaust tikai, lai izpildītu juridiskās vai normatīvās prasības, piemēram, saskaņā ar tiesas rīkojumu vai, ja to pieprasa vai ja tas atļauts ar likumu, izpaužot tos valsts iestādei, vai Nuance pārdošanas, apvienošanās vai pārņemšanas gadījumā.</p>
    <p>(b) <u>LICENCES DATI</u>. Programmatūras un Pakalpojuma ietvaros Nuance un tā piegādātāji arī ievāc un izmanto tālāk definētos Licences datus. Jūs atzīstat un piekrītat, ka Programmatūras vai Pakalpojuma sniegšanas ietvaros Nuance var ievākt Licences datus. Licences dati tiek izmantoti, lai palīdzētu Nuance vai trešajām pusēm, kas darbojas Nuance vārdā, atbilstoši konfidencialitātes līgumiem, veidot, attīstīt un uzlabot savus produktus un pakalpojumus. Par Licences datiem tiek uzskatīta nepersoniska informācija, jo Licences datu forma neļauj tos saistīt ar kādu konkrētu personu. &quot;Licences dati&quot; ir informācija par Programmatūru un Jūsu ierīci, piemēram, ierīces zīmols, modeļa numurs, displejs, ierīces ID, IP adrese un līdzīgi dati.</p>
    <p>(c) Jūs saprotat, ka, izmantojot Programmatūru un Pakalpojumu, Jūs piekrītat Mutisko datu un Licences datu ievākšanai un izmantošanai, kā tas šeit noteikts, ieskaitot šo datu pārsūtīšanai gan uz Savienotajām Valstīm, gan citām valstīm, kur Nuance vai trešās puses partneri var uzglabāt, apstrādāt un izmantot šos datus.</p>
    <p>(d) Mutiskie dati un Licences dati ir pakļauti Nuance piemērojamajai privātuma politikai. Lai iegūtu sīkāku informāciju, skatiet Nuance privātuma politiku:<a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ATBALSTS</u>. Lai atvieglotu Programmatūras un Pakalpojuma novērtēšanas un testēšanas procesu, Licences īpašnieks var izmantot Nuance bieži uzdotos jautājumus vietnē <a href="http://www.nuancemobilelife.com">http://www.nuancemobilelife.com</a>. Ja nepieciešams papildu atbalsts, Licences īpašnieks var šādu atbalstu pieprasīt iepriekš minētajā vietnē, un kad Nuance būs pieejams attiecīgais personāls, Nuance var sniegt saprātīgus atbalsta pakalpojumus Licences īpašniekam pa faksu, e-pastu vai izmantojot citus līdzekļus, lai palīdzētu ar defektiem un/vai izskaidrotu Programmatūras un Pakalpojuma funkcijas un līdzekļus. Nuance atbalsts sniegs atbildes uz Jūsu jautājumiem 48 darba stundu laikā (izņemot brīvdienas un valsts/uzņēmuma svētkus).</p>
    <p>5. <u>GARANTIJU ATRUNA</u>. JŪS ATZĪSTAT UN PIEKRĪTAT, KA NUANCE, TĀ LICENCES DEVĒJI UN PIEGĀDĀTĀJI JUMS NODROŠINA PROGRAMMATŪRU UN PAKALPOJUMU TIKAI, LAI JUMS ĻAUTU IZMANTOT PROGRAMMATŪRU UN PAKALPOJUMU. TĀDĒJĀDI JŪS PIEKRĪTAT VEIKT VISUS NEPIECIEŠAMOS PIESARDZĪBAS UN DROŠĪBAS PASĀKUMUS, LAI PASARGĀTU SAVUS DATUS UN SISTĒMAS NO ZAUDĒJUMIEM VAI BOJĀJUMIEM. NUANCE, TĀ LICENCES DEVĒJI UN PIEGĀDĀTĀJI NODROŠINA PROGRAMMATŪRU UN PAKALPOJUMU TĀDU, KĀDS TAS IR  AR VISĀM NEPILNĪBĀM UN BEZ JEBKĀDAS GARANTIJAS. CIKTĀL TO PIEĻAUJ SPĒKĀ ESOŠIE LIKUMI, NUANCE, TĀ LICENCES DEVĒJI UN PIEGĀDĀTĀJI JO ĪPAŠI ATSAKĀS NO JEBKĀDĀM TIEŠĀM VAI NETIEŠĀM GARANTIJĀM, TAJĀ SKAITĀ NO JEBKĀDĀM GARANTIJĀM PAR PIEMĒROTĪBU PĀRDOŠANAI, PIEMĒROTĪBU KONKRĒTAM MĒRĶIM VAI NOTEIKUMU NEPĀRKĀPŠANU.</p>
    <p>6. <u>ATBILDĪBAS IEROBEŽOJUMS</u>. CIKTĀL TO PIEĻAUJ SPĒKĀ ESOŠIE LIKUMI, NUANCE, TĀ AMATPERSONAS, DIREKTORI UN DARBINIEKI, PIEGĀDĀTĀJI VAI LICENCES DEVĒJI NEKĀDĀ GADĪJUMĀ NEBŪS ATBILDĪGI PAR JEBKĀDIEM TIEŠIEM, NETIEŠIEM, SPECIĀLIEM, NEJAUŠIEM, IZRIETOŠIEM VAI PAMĀCOŠIEM ZAUDĒJUMIEM, TAJĀ SKAITĀ, BET NE TIKAI, PAR ZAUDĒTU PEĻŅU, DATU ZUDUMU, LIETOŠANAS ZAUDĒJUMU, UZŅĒMĒJDARBĪBAS PĀRTRAUKŠANU VAI APDROŠINĀJUMA IZMAKSĀM, KAS RADUŠĀS, LIETOJOT PROGRAMMATŪRU VAI PAKALPOJUMU, BET KAS TOMĒR RADUŠĀS SASKAŅĀ AR JEBKĀDU ATBILDĪBAS TEORIJU PAT, JA PAR ŠĀDU ZAUDĒJUMU IESPĒJAMĪBU IR SAŅEMTS BRĪDINĀJUMS VAI TOS BŪTU IESPĒJAMS IEPRIEKŠ APZINĀTIES.</p>
    <p>7. <u>TERMIŅŠ UN DARBĪBAS PĀRTRAUKŠANA</u>. Šis Līgums stājas spēkā, tiklīdz piekrītat tā noteikumiem, un beidzas pēc tā darbības pārtraukšanas. Nuance ir tiesības izbeigt šo Līgumu un/vai atsaukt tā ietvaros piešķirtās licences jebkurā brīdī pēc saviem ieskatiem, norādot vai nenorādot iemeslu, paziņojot Jums par Pakalpojuma darbības termiņa vai darbības izbeigšanu. Šī Līguma darbība tiek automātiski pārtraukta, tiklīdz pārkāpjat kādu no tā noteikumiem. Pēc Līguma darbības pārtraukšanas Jums nekavējoties jāpārtrauc Programmatūras lietošana un jāizdzēš visas Programmatūras kopijas.</p>
    <p>8. <u>EKSPORTA ATBILSTĪBA</u>. Jūs apliecināt un garantējat, ka (i) neatrodaties valstī, kas ir pakļauta ASV valdības embargo vai ko ASV valdība ir pasludinājusi par &quot;terorismu atbalstošu&quot; valsti, un (ii) neesat iekļauts nevienā ASV valdības aizliegto vai ierobežoto personu sarakstā.</p>
    <p>9. <u>PREČU ZĪMES</u>. Trešo pušu preču zīmes, tirdzniecības nosaukumi, preču nosaukumi un firmas zīmes (&quot;Preču zīmes&quot;), kas iekļautas vai ko izmanto Programmatūra vai Pakalpojums, ir to attiecīgo īpašnieku preču zīmes vai reģistrētas preču zīmes, un šādu Preču zīmju lietošanai jānāk par labu preču zīmes īpašniekam. Šādu Preču zīmju lietošanas mērķis ir savstarpējas izmantojamības apzīmēšana, kas neveido: (i) Nuance piederību šādam uzņēmumam vai (ii) šāda uzņēmuma Nuance un tā preču vai pakalpojumu atzīšanu vai apstiprināšanu.</p>
    <p>10. <u>REGULĒJOŠIE TIESĪBU AKTI</u>. Šī Līguma darbību regulē Masačūsetsas, Amerikas Savienotās Valstis, likumdošana, un neņemot vērā kolīzijas tiesību principu, Jūs ar šo apstiprināt, ka jebkuru no Līguma izrietošo strīdu gadījumā izņēmuma jurisdikcija to izskatīšanai ir Masačūsetsas federālajām un štata tiesām. Šo Līgumu neregulē Apvienoto Nāciju Organizācijas Konvencija par starptautiskajiem preču pirkuma-pārdevuma līgumiem, kuras piemērošana ir skaidri izslēgta.</p>
    <p>11. <u>NOTEIKUMI, KAS VAR TIKT MAINĪTI</u>. Jūs atzīstat un piekrītat, ka Nuance var laiku pa laikam mainīt šī Līguma noteikumus, nosūtot pamatotu paziņojumu uz pierakstīšanās laikā norādīto adresi, tajā skaitā e-pasta adresi. Ja nepiekrītat šādām Līguma izmaiņām, Jūsu vienīgais aizsardzības līdzeklis ir Programmatūras un Pakalpojuma lietošanas pārtraukšana. Ja Jūs turpināt lietot Programmatūru vai Pakalpojumu, vai jebkuru tā daļu pēc tam, kad Nuance ir Jums nosūtījis pamatotu paziņojumu par izmaiņām, lai Jūs to izskatītu, tiks uzskatīts, ka Jūs piekrītat šādai izmaiņai.</p>
    <p>12. <u>VISPĀRĪGIE JURIDISKIE NOSACĪJUMI</u>. Jūs nedrīkstat piešķirt vai kā citādi nodot savas tiesības vai saistības saskaņā ar šo Līgumu bez iepriekšējas rakstiskas Nuance atļaujas saņemšanas. Šis Līgums ir visa vienošanās starp Nuance un Jums, un aizstāj visus paziņojumus vai reklāmu attiecībā uz Programmatūru. Ja kāds no šī Līguma noteikumiem tiek atzīts par spēkā neesošu vai neizpildāmu, šis noteikums jāpārskata tikai tādā mērā, cik nepieciešams tā spēkā neesamības vai neizpildāmības novēršanai, un pārējā Līguma daļa paliek spēkā esoša un derīga. Ja Nuance nespēj pildīt jebkādus noteikumus vai piemērot jebkādas tiesības saskaņā ar šo Līgumu, tas nav uzskatāms par atteikšanos no šīm tiesībām vai noteikumiem. Šī Līguma 2., 3., 5., 6., 7., 9., 10. un 12. punktā minētie noteikumi paliek spēkā arī pēc Līguma termiņa beigām vai tā darbības pārtraukšanas.</p>
 </body>
</html>
